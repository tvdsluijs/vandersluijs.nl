---
id: 178
title: Waarom je niet Links moet kiezen!
date: 2012-09-17T15:16:00+00:00
author: Theo van der Sluijs
layout: post
guid: http://vandersluijs.nl/blog/index.php/2012/09/17/waarom-je-niet-links-moet-kiezen/
permalink: /2012/09/waarom-je-niet-links-moet-kiezen.html
blogger_bid:
  - "7319082336334478150"
blogger_blog:
  - blog.vandersluijs.nl
blogger_id:
  - "579300811823813717"
blogger_author:
  - g104814725400115166555
blogger_comments:
  - "0"
blogger_permalink:
  - /2012/09/waarom-je-niet-links-moet-kiezen.html
hits:
  - "654"
categories:
  - Grumpy
---
De 10 vrienden en hun stamkroeg &#8220;Nederland&#8221;

Tien vrienden gaan elke dag samen naar hun stamkroeg &#8220;Nederland&#8221; om een paar biertjes te drinken. De rekening bedraagt iedere dag € 100. Normaal gesproken zou iedereen € 10 moeten afrekenen, maar de vrienden hebben uiteenlopende inkomsten en besluiten de rekening volgens de verdeelsleutel van de Nederlandse belastingen te betalen. Dat geeft de volgende verdeling:

De eerste twee (de armsten) betalen niets.  
De 3de betaalt € 1  
De 4de betaalt € 2  
De 5de betaalt € 3  
De 6de betaalt € 5  
De 7de betaalt € 7  
De 8ste betaalt € 10  
De 9de betaalt € 16  
De 10de betaalt € 56

Hoewel de rijkste meer betaalt dan de andere negen bij elkaar is iedereen tevreden met de oplossing en treffen ze elkaar dag in dag uit in de stamkroeg. Totdat de uitbater op een dag besluit de groep korting te geven. &#8220;Omdat jullie al jaren goede klanten zijn en hier iedere dag komen, geef ik jullie vanaf vandaag € 20 korting per dag. Ik zal dus nog maar € 80 per dag berekenen voor de gedronken biertjes.

Op advies van de kroegbaas besluiten de vrienden de 20% korting door te berekenen op de bedragen die ieder betaalt. Die avond rekenen de mannen als volgt af:  
De eerste twee betalen nog steeds niets  
De 3de betaalt € 0,80 in plaats van € 1  
De 4de betaalt € 1,60 in plaats van € 2  
De 5de betaalt € 2,40 in plaats van € 3  
De 6de betaalt € 4 in plaats van € 5  
De 7de betaalt € 5,60 in plaats van € 7  
De 8ste betaalt € 8 in plaats van € 10  
De 9de betaalt € 12,80 in plaats van € 16  
De 10de betaalt € 44,80 in plaats van € 56 

Het lijkt een oplossing waarmee iedereen tevreden moet zijn: de twee armste vrienden drinken nog steeds voor niks en iedereen is die avond goedkoper uit. Wie zou er kunnen klagen?

Éénmaal buiten, begint iedereen te rekenen. &#8220;Ik heb maar 20 cent van de korting gekregen!&#8221; roept de 3de vriend. De 4de zegt: &#8220;Ik krijg ook maar 40 cent van de 20 euro korting, terwijl de 10de er € 11,20 van krijgt!&#8221;. &#8220;Dat is waar,&#8221; zegt de 5de, &#8220;waarom moet hij € 11,20 krijgen, terwijl ik maar 60 cent krijg? De rijkste krijgt het grootste gedeelte van de korting!&#8221;. &#8220;Ho even,&#8221; roepen de eerste twee. &#8220;Wij twee hebben helemaal niets gekregen. Dit systeem buit de armen uit!&#8221;

De negen mannen omringen de 10de, intimideren hem en noemen hem asociaal.

De volgende avond is de 10de man niet aanwezig. De negen andere nemen plaats en drinken hun biertje zoals altijd. Alles gaat goed tot op het moment dat er betaald moet worden. Ze ontdekken dan iets interessants: ze hebben niet genoeg geld om te betalen, zelfs niet om de helft van de rekening te betalen!

Zo is het in het echt leven ook. Linkse partijen klagen steen en been dat de rijksten het meeste profijt hebben van belastingverlagende regelingen als de hypotheekrenteaftrek. Belast ze nog meer, beschuldig ze van rijk zijn en ze zullen zich niet meer vertonen. We moeten voorkomen dat de 10% rijkste mensen in Nederland hun biertje gaan drinken in het buitenland.