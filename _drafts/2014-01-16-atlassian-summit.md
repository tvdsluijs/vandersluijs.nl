---
layout: post
excerpt_separator: <!--more-->
title: 'Atlassian Summit 2013 breakdown'
slug: 'atlassian-summit'
date: '2014-01-16 20:56'
publish_date: '2014-01-16 20:56'
category: ['Atlassian', 'Jira', 'Tech', 'Development']
tags: ['Atlassian', 'Jira', 'Tech', 'Development']
---
Natuurlijk is het erg gaaf als je naar een conferentie gaat die op een ander
werelddeel gehouden wordt zoals in de States. Dan zie je niet alleen een ander
opgezette conferentie maar ook iets van het land waar je bent (als je er voor
kiest om iets langer te blijven dan de conferentie zelf is.)

In de States pakken ze alles net even wat groter aan dan in Nederland. Op de
DPC zit je met zo’n 500 man denk ik, op de Summit zaten we met zo’n 2000 man.
De hoofdzaal is gevuld met 3 enorme schermen waar bij je eens soort van Apple
keynote gevoel krijgt waarbij alles het gillen en klappen waard is.

Ieder sessie heeft zo’n 150 tot 200 man zitten en alle sessies worden met
enorme camera’s opgenomen. Tussen de sessie door is er altijd wat te eten, en
er staan voor bij de lunch niet een paar tafeltjes met broodjes, nee ze laten
gewoon 11 Food trucks komen die echt bergen en bergen en bergen voedsel mee
hebben.

Natuurlijk zijn conferenties op zich verder over de gehele wereld verder het
zelfde. De talks zijn goed of slecht. Van de talks leer je iets of je hebt er
niets aan. Developers zijn developers en in de meeste gevallen Nerds. Hier op
de Atlassian Summit niet anders.

Is de conferentie Bash (feest) in Nederland in een cafe of in bierproeverij of
in één van de zalen in het conferentie gebouw, in de States huren ze gewoon
het dak van een groot gebouw af en doen ze werkelijk alles om het zo’n 1700
man naar hun zit te maken, door ze vol te douwen met luxe voedsel en drank en
hebben ze veel entertainment.

Maar één ding valt mij altijd op bij buitenlandse conferenties (en dan vooral
in de States) de omgang tussen mensen is meer open. Contacten leggen lijkt
hier veel makkelijker te gaan. Nu heb ik daar nooit echt problemen mee gehad,
maar als ik aan een tafel zit te ontbijten geef het 5 minuten en hij zit vol
met vreemden en de gesprekken gaan werkelijk over van alles, dat is zelfs voor
mij enigszins onverwacht.

En vooral die gesprekken maken een conferentie als deze nog interessanter. Je
hoort wat andere mensen doen bij hun bedrijf, welke problemen ze hebben en hoe
ze deze oplossen. Ze zijn ook open over alles. Als je wilt weten hoeveel ze
verdienen, vraag het ze en ze geven het antwoord.

Grappig was dus wel dat ik met personen heb zitten praten van echt grote
bedrijven. Van medewerkers van Bose, een medewerkers van een business travel
agency dat kantoren had in de meeste landen van de wereld tot aan een Rus die
werkte bij een Online game bedrijf. De cijfers gingen van 200 developers naar
400 developers en in het geval van de Rus naar 500 developers op een totaal
aantal medewerkers van 2500. Ze hadden dan ook 60 miljoen online gamers.
Overigens heb ik op de Summit nog een Nederlander gesproken (buiten Erik van
Zijst en Stefan die een presentatie gaf). Er was namelijk nog een lead
developer van de KLM.

Wel grappig is dat wanneer ik vertelde wat ik met mijn team doe en hoeveel
medewerkers we hebben en hoeveel omzet we hopen te draaien in 2013… dan
geloven ze niet dat we dit met slechts 10 developers doen. Dat is onmogelijk
volgens de meeste personen die ik gesproken heb.

Maar ze hebben het dus allemaal even moeilijk als ons met het vinden van de
juiste mensen. Alhoewel ze wel iets meer sollicitanten dan ons over de vloer
krijgen. Er solliciteren er in de States zo’n 15 per week, en in india zo’n
1500 per maand :-)  
  
Na de Summit was mijn missie blijkbaar nog niet voorbij.

Vanavond (vrijdag avond) zat ik in een grote ruimte met meerdere restaurants
wat te drinken en gelijk dit verhaal uit te werken op mijn laptop en een tafel
verder zat een jonge gast die blijkbaar wachtte tot het juiste moment dat ik
afgeleid was van mijn Laptop en ook die kwam naar mij toe.

Hij vroeg mij of ik nog een bedrijf wist dat een goede frontend developer /
designer kon gebruiken. Ik moest wel lachen op de vraag en vertelde hem dat ik
uit Nederland kwam. Hij bleek zeer geïnteresseerd en wilde hij gelijk van
alles weten en leek het hem wel leuk om in Nederland te komen werken. Ik heb
gelijk maar een soort van eerste sollicitatie afgenomen bij hem en hij is
iemand die vol passie in het vak zit. Hij denkt goed na over de User
Experience en weet heel goed wat je op een web-shop wel en niet moet doen. Na
1,5 uur heb ik mijn kaartje gegeven en hij zou gaan solliciteren (cv opsturen
enz).

Tot zover mijn blogs over de Atlassian Summit. Ik hoop dat jullie hebben
ingezien dat het gaan naar Conferenties een mooie “Brain feed” kan zijn. Je
leert nieuwe zaken op gebied van ontwikkeling, je kan interessante gesprekken
hebben met vreemden. Al met al bijna altijd leerzaam.

[Foto’s zien?](http://www.flickr.com/photos/tvds/sets/72157639653073306/)

