---
layout: post
excerpt_separator: <!--more-->
title: 'Pomodoro, GTD met Wunderlist of Evernote'
slug: 'pomodoro-gtd-met-wunderlist-of-evernote'
date: '2012-11-10 11:31'
publish_date: '2012-11-10 11:31'
category: ['Pomodoro', 'Pomodoro Technique', 'Wunderlist', 'Evernote', 'Development']
tags: ['Pomodoro', 'Pomodoro Technique', 'Wunderlist', 'Evernote', 'Development']
---
Als je dagelijks, zoals ik, gebruik maak van een techniek zoals [Pomodoro
Technique®](http://www.pomodorotechnique.com/) of
[GTD](http://www.davidco.com/) (getting things done) is het wel handig als je
daarvoor de juiste tool gebruikt.  
  
Ik gebruik twee tools die voor beide ingezet kan worden, maar de vraag is
natuurlijk welke van deze twee is het beste.  
  
Ik heb het hier over de tools [Evernote](http://evernote.com/intl/nl/) en
[Wunderlist](http://www.wunderlist.com/).

Beide tools hebben hun voor en tegens en deze heb ik hier onder uitééngezet.

[Evernote](http://evernote.com/intl/nl/)

Evernote maakt het eenvoudig om grote en kleine dingen uit het alledaagse
leven te onthouden, met behulp van je computer, smartphone, tablet en het
internet. Met Evernote zijn al uw notities, webknipsels, bestanden en
afbeeldingen beschikbaar op elk apparaat en elke computer die je gebruikt.

[Wunderlist](http://www.wunderlist.com/)

Met Wunderlist beheer je to-do lijsten en synchroniseer je ze eenvoudig met
alle devices. Bekijk en bewerk je taken op Windows, Linux, iPad, iPhone/iPod
Touch, Android en op het Web. Je kan oneindig veel categorieën aanmaken en met
alarmen werken. Binnen een taak kan je extra informatie kwijt.

Waar Evernote een zeer complete applicatie is om echt alles te bewaren (zelfs
bestanden) is Wunderlist dit niet. Ik gebruik zelf Evernote om teksten uit te
werken, die ik bijvoorbeeld later wil bloggen en ik stop echt al mijn pdf
bestanden er in die ik wil behouden. Denk daarbij aan Salarisstroken,
verzekeringspolissen, identiteitsbewijzen enz enz. Handig is ook dat je dit
soort pdf bestanden kan doorzoeken op tekst. Altijd handig als je even je
polisnummer wilt weten van een verzekeringspolis. Wunderlist is echt een todo
/ taken manager. Beide tools zijn voor alle devices te verkrijgen en via het
web te benaderen. Het is echt en alleen gericht op todo’s.

Met Evernote kan je ook makkelijk een todo lijst aanmaken

Je kan via het bewerk scherm eenvoudig een vinkvakje toevoegen, en typen maar.
Bij iedere Enter komt er een nieuw vink vakje.

Groot probleem is echter dat je niet al je todo’s bij elkaar hebt. Dat wil
zeggen, je zal elke keer als je todo’s wilt aanmaken die ene notitie moeten
openen en daar verder in moeten typen.

Je kan een taak ook niet slepen naar een andere werkboek of notitieboek. De
taak zit dus vast binenn die notitie.

Wunderlist is zoals ik al zei een echte todo tool. Zodra je het opent sta je
met de cursor gelijk in het taken invoer vak. Typen maar, en zodra je een
Enter ingeeft wordt de taak bij de overige taken gezet in je Inbox en kan je
je volgende taak ingeven.

Het mooie aan Wunderlist is dat je daarna heel eenvoudig taken kan afvinken
als je ze klaar hebt en dan verschijnen ze automatisch in de “gedaan/done”
lijst er onder.

Ook kan je taken / todo’s eenvoudig slepen naar andere lijstjes, zoals een
werk lijstje, een prive lijstje, een lijstje “Ooit” of een lijstje met “kado”
ideeën. Je kan zoveel categorieën maken als je wilt.

In Wunderlist kan je zelfs een alarm aan een taak hangen, losse taken naar
anderen mailen en taken voorzien van meer informatie via het notitie knopje
achter iedere taak.

Als ik kijk naar technieken zoals [Pomodoro
Technique®](http://www.pomodorotechnique.com/) of
[GTD](http://www.davidco.com/) dan denk ik dat Wunderlist hier het meest voor
geschikt is. Je kan razend snel taken toevoegen als je een hele week via
[GTD](http://www.davidco.com/) je things to do hebt verzameld en je kan ze
daarna ook snel in de verschillende categorieën onder verdelen.

Als je de [Pomodoro Technique®](http://www.pomodorotechnique.com/) gebruikt
kan je supersnel je dagelijkse todo lijst aanmaken en ze met één klik ze
afvinken. Natuurlijk zit er geen 25 minuten timer in het systeem, maar
daarvoor moet je als pomodoro gebruiker natuurlijk ook een echte voor
gebruiken en geen digitale :-)

Overigens blijf ik beide tools naast elkaar gebruiken, maar tijdens de
dagelijkse werkzaamheden kies ik voor de juiste tool bij de werkzaamheden die
ik aan het doen ben.  
  
Wunderlist heeft native apps voor de platformen
[Mac](http://www.6wunderkinder.com/wunderlist),
[Windows](http://www.6wunderkinder.com/wunderlist) en [Windows
Phone](http://www.windowsphone.com/en-
us/apps/c8f0b443-4ff0-4cb6-8fd3-c1c04b6799f2), [iPhone/iPod
Touch](http://itunes.apple.com/us/app/wunderlist-to-do-listen/id406644151),
[iPad](http://itunes.apple.com/us/app/wunderlist-hd/id420670429),
[Android](https://market.android.com/details?id=com.wunderkinder.wunderlistandroid),[Blackberry](http://appworld.blackberry.com/webstore/content/77189?lang=en)
en
[Linux](http://www.6wunderkinder.com/downloads/wunderlist-1.2.4-linux-64.tgz).

Evernote heet native apps voor diverse platformen, behalve (helaas) linux :

#### Voor mobiele apparaten

  * [iOS](http://itunes.apple.com/WebObjects/MZStore.woa/wa/viewSoftware?id=281796108&mt=8)
  * [Android](https://market.android.com/details?id=com.evernote)
  * [Blackberry](http://appworld.blackberry.com/webstore/content/1700)
  * [Windows Phone](http://www.windowsphone.com/en-US/apps/db21927d-f292-e011-986b-78e7d1fa76f8)
  * WebOS (via App Catalog)

#### Voor computers

  * [Mac OS X](http://evernote.com/download/get.php?file=EvernoteMacApp)
  * [Windows](http://evernote.com/download/get.php?file=Win)
  * [Windows 8](http://apps.microsoft.com/webpdp/app/evernote/5aba7f8c-318f-42aa-9590-b1fc31e5cba6)
  * [Safari](http://evernote.com/download/get.php?file=SafariExtension)
  * [Chrome](https://chrome.google.com/extensions/detail/pioclpoplcdbaefihamjohnefbikjilc#)
  * [Firefox](https://addons.mozilla.org/firefox/addon/evernote-web-clipper/)

