---
layout: post

title: 'Scrum Day Europe 2016'
slug: 'scrum-day-europe'
excerpt_separator: < !--more -->
date: '2016-07-12 10:30:25+00:00'
publish_date: '2016-07-12 10:30:25+00:00'
category: ['Management']
tags:
 - 'Agile'
 - 'Scrum'
---
Op 7 juli 2016 vond de vijfde editie van Scrum Day Europe plaats in Pakhuis de
Zwijger te Amsterdam.

Het thema van Scrum Day Europe was dit jaar: Scrum, the next iteration. De
sessies waren verdeeld over drie verschillende tracks: business Agility, IT en
de responsive enterprise.

Voor mij was het de eerste keer dat ik bij de Scrum Day kwam.
< !--more -->
Ze hadden een zeer interessant programma waardoor het nog lastig was om te
kiezen bij de verschillende break-out sessies.

#### Scrum Day Europe talks

Dave West, Product Owner bij Scrum.org, deed de kickoff van het event met een
keynote presentatie “Scrum Turns 21 — what is next for Scrum for the next 20
years”.

Daarna volgde er een uitgebreid en interessant programma met gastsprekers van
onder andere ING, Avanade, Eneco en natuurlijk Prowareness.

Ik ben op de Scrum Day Europe 2016 bij de volgende presentaties geweest:

  * “Saying goodbye to command and control for good: how completely hierarchy-free companies can take Scrum to the next level” by Christian Brath (movingimage)
  * “A retrospective on Leading Agile Transformations” by Henk Jan Huizer and Martin van Langen (Prowareness)
  * “Vision of a responsive enterprise” by Vikram Kapoor (Prowareness)
  * “The systemic Scrum Master” by Marc Löffler (marcloeffler.eu)
  * “Do we still need managers?” by Jurriaan Kamer (Agile CIO)
  * ”Struck by the Beauty of Scrum!” by Bas van Tol (Politie Nederland)

#### Scrum Turns 21 — what is next for Scrum for the next 20 years (keynote)

 _Door Dave West_

Volgens Dave is Scrum is zee succesvol maar het kan beter en dat laten ze zien
met deze recente en de belichting van toekomstige aanpassingen.

Er is bijna niets zo belangrijk in de 21e eeuw als software ontwikkeling.
Scrum is populair bij deze Software ontwikkeling (zo’n 90% van alle agile
teams gebruikt Scrum) maar ook erg succesvol! In Oktober 2016 is Scrum 21 jaar
en daarom is het tijd voor een feestje!

#### De redenen waardoor Agile projecten mislukken

Nog steeds is Agile niet zo succesvol als we zouden willen. Slechts een derde
van alle agile projecten slaagt!!. Maar daar zijn goede redenen voor! Hier de
top 3 redenen waarom agile projecten mislukken:

  1. De bedrijfsfilosofie en/of -cultuur is in conflict met de kernwaarden van agile (46%)
  2. Er is een gebrek aan ervaring met de agile methodes (41%)
  3. Er is een gebrek aan ondersteuning van het management (38%)

#### Recente verbeteringen aan Scrum

Door Dave werden ook de recente verbeteringen aan Scrum toegelicht. Zo
vertelde hij over EBM, Nexus en de nieuwe 5 scrum waarden.

Evidence Based Management (EBM) of te wel direct bewijs genereren: succes
meten en waardevol van verspilling scheiden. Hierbij wordt er gekeken naar de
current value, time to market en ability to innovate.

Nexus, hierbij gaat het dus niet om de nieuwe telefoon van Goolge. Maar is een
antwoord op het scaled scrum waarbij met meerdere scrumteams kan worden
samengewerkt.

En natuurlijk de 5 Scrum waarden die sinds vorige week zijn toegevoegd aan de
Scrum Guide.

#### 5 Scrum waarden

De 5 Scrum waarden zijn afgelopen week toegevoegd aan de Scrum Guide,
hieronder een beknopte uitleg:

  * Alle scrumteamleden committeren zich persoonlijk aan het bereiken van de doelen van het scrumteam.
  * De scrumteamleden hebben de moed (durf/lef) om het juiste te doen en te werken aan lastige problemen.
  * Iedereen focust zich op het werk in de sprint en de doelen van het scrumteam.
  * Het scrumteam en de stakeholders zijn het eens om open te zijn over al het werk en de uitdagingen tijdens de uitvoering van dat werk.
  * Scrumteamleden respecteren elkaar als capabele onafhankelijke personen.
  * Het succesvol toepassen van scrum is afhankelijk van de personen die steeds meer bedreven raken in het toepassen van deze vijf waarden.

#### Toekomstige innovaties binnen scrum

Dave vertelde ook nog over wat echt “Done” is, de Scrum development Kit en het
starten van een nieuwe organisatie starten om scrum daar wel te laten leven.

In hoeverre kan je cht “Done” zijn?! Hoeveel bedrijven lukt het nu echt om
iedere sprint écht “done” producten op te leveren (dus in productie)? Het zou
echt super zijn als echte klanten bij de review zijn en naar de producten /
productie te laten kijken.

De Scrum Development Kit (SDK) beschrijft hoe je dient te ontwikkelen en hoe
je afgeronden delen (increments) live kan krijgen, of te wel hoe je iedere
sprint werkende software kan opleveren.

Binnen bestaande productgeoriënteerde bedrijven waar geheel (tot weinig) geen
agile cultuur leeft, is het veel lastiger om Agile en Scrum te laten groeien.
In dat geval kan je beter een nieuwe organistatie starten, en apart /
gescheiden “innovatief centrum”. Hierbij kan Scrum studio helpen.

#### Saying goodbye to command and control for good: how completely hierarchy-
free companies can take Scrum to the next level

 _Door Christian Brath_

Als ik eerlijk ben vond ik dit één van de mindere Talks. Misschien komt het
omdat we zelf al redelijk ver zijn met de Agile transformatie binnen het
bedrijf, anderszijds vond ik het een redelijk eenzijdige talk over vooral
MovingImage.

Bij movingimage in Berlijn heeft een, zoals ze zelf zeggen, complete agile
transformatie doorgemaakt. Ze zijn hierbij naar ene volledige platte
organisatie gegaan.

In 2012 is het begonnen op de IT-afdeling en dankzij de “Review days” leerde
de rest van het bedrijf Scrum en Agile kennen.

Het hele management stond vanaf het begin achter de Agile transformatie en
wilde er zwaar op inzetten zodat het ook ingevoerd werd. In het transformatie
team werd een framework gebouwd met een “Scrum of Scrums” visie. De sprints en
alle scrum events werden op elkaar afgestemd waardoor er synchronisatie over
afdelingen ontstond.

#### Task Forces voor beslissingen op hoger niveau

Er zijn binnen MovingImage geen afdelingshoofden meer en liggen de
verantwoordelijkheden bij de teams, Scrum Masters en Product Owners. De
beoordelingen worden nu onderling gedaan, iets waar men nog niet helemaal uit
is (en een beetje als nadeel wordt gezien). Er zijn ook task forces opgericht
voor beslissingen over meerdere teams. Deze TF’s worden per onderwerp
tijdelijk in het leven geroepen en samengesteld vanuit diverse personenn uit
verschillende teams. De output van zo’n TF zorgt voor input voor de
scrumteams.

#### Transparantie op de werkvloer

De bedrijfscultuur is geheel transparant met open werkwerkplekken. Een
toepassing daarvan is de wat ze noemen Team Radar. Op scrumborden staan
overzichten waarin gecummuniceerd wordt over welke kennis ieder teamlid heeft.
Zo kunnen teamleden van elkaar leren en helpen en weet men met welk probleem
ze naar welk teamlid ze kunnen stappen.

#### Resultaten van de agile transformatie

De resultaten van de agile transformatie zijn:

  * Mensen willen graag bij het bedrijf werken, wat natuurlijk belangrijk en zeer handig aspect voor werving is. Het team wordt betrokken bij sollicitaties en hebben een vetorecht.
  * De tevredenheid is heel hoog bij de medewerkers.
  * Er zijn weinig tot geen wisselingen in de teams wat de stabiliteit ten goede komt.

#### A retrospective on Leading Agile Transformations

 _Door Henk Jan Huizer en Martin van Langen_

Tja deze workshop begon redelijk chaotisch. Er werden wat kleuren op een
beamer getoond met redelijk wat tekst er achter. We moesten snel de tekst
lezen en dan in de ruimte bij de kleur gaan staan die je had gekozen.

Ik probeerde de teksten te lezen, maar iedere keer gingen er mensen voor de
beamer staan en kon ik het dus niet lezen. Na een paar keer geprobeerd te
hebben en veel mensen door de ruimte liepen zonder te weten wat er van ze
verwacht werd dacht ik “Nou ik geloof niet dat dit iets voor mij is”.

Dus besloot ik te vertekken hopende dat ik ergens anders nog kon aanschuiven.
Dat ging helaas niet. Alle deuren waren al dicht bij de andere talks.

Dus plofte ik in een zitzak om alvast wat opgeschreven zaken uit te typen. Ik
had mijn macbook nog niet open geklapt toen ik mijn naam hoorde.

“Hoi Theo, hoe is het?”, ik gluurde over mijn beeldscherm en herkende de
persoon niet direct! Plots herkende ik hem als mede-student van de “Leading
Agile Transformations” opleiding van Prowareness.

Ik heb zo’n 50 minuten lang een zeer interessant gesprek gevoerd over Agile,
Prince2 (ja ja!) Scrum, Scrum Masters enz.

Het mooie is dat hij op zoek was naar een nieuwe uitdaging als Scrum Master.
En laten wij nou net op zoek zijn naar een Scrum Master. Ik zeg …toeval
bestaat niet!

#### Vision of a responsive enterprise

 _Door Vikram Kapoor_

> Stop met Schaakspelen!  
> Ga Angry Birds spelen!!

Mensen en organisaties ontdekken steeds meer het cruciale belang van snel in
kunnen springen op verandering. De zogenaamde “Survival of the fittest” is
niet alleen van toepassing op mensen, maar ook op bedrijven.

Tja, wat moet je daarmee zal je denken. Vikram is fel tegenstander van
schaakspelen op de werkvloer. Je kan natuurlijk enorme planningen maken en
grote strategische afwegingen maken, maar waarschijnlijk is jou planning of
strategische idee al lang achterhaald op het moment dat je het af hebt.

Je moet dus je bedrijfsvoering het zelfde als Angry Birds gaan doen. Proberen,
proberen proberen. Zo werkt Angry Birds ook namelijk. Je schiet een vogel af
met de katapult om zoveel mogelijk Piggies (varkentjes) te laten ontploffen.
Als het niet is gelukt, probeer je het opnieuw en opnieuw en opnieuw. Net
zolang tot het wel lukt. En iedere keer als het fout is gegaan heb je gezien
hoe het niet moet en zie je kansen om het volgende schot te verbeteren.

Vikram is ook voorstander van openheid. In een sketch, waarbij hij zijn
indische afkomst redelijk op de hak nam door met zo’n indisch engels accent op
te zetten (terwijl hij dus prima engels spreekt) vertelde hij over de openheid
die hij wilde in het kantoor in India. Volgens de CEO in india was het not
done om alle lonen op de muur te zetten, zodat iedereen ze kon zien.

Vikram zette door en wilde koste wat kost de lonen openbaar hebben daar. Het
gebeurde! Alles werd openbaar en geheel transparant. En wat denk je? Bracht
het onrust? Nee het bracht juist Rust in de organisatie. Dit doordat er niet
meer gepraat werd over wie wat verdiende of wat waar aan uit gegeven werd.
Totale transparantie zodat mensen niet meer hoeven na te denken over
onbelangrijke zaken. Want daar staat de informatie! Gewoon daar waar iedereen
het kan zien.

In het kort Vikram zijn Talk:

Koop dit boek per 09–09–2016 dat geschreven is door Rini en Vikram  
[De Responsive
Enterprise](https://partner.bol.com/click/click?p=2&t=url&s=31662&f=TXL&url=https%3A%2F%2Fwww.bol.com%2Fnl%2Fp%2Fde-
responsive-
enterprise%2F9200000051724622%2F&name=De%20responsive%20enterprise%2C%20Rini%20van%20Solingen%20%26%20...)  
Hoe maak je een grote organisatie net zo snel en slagvaardig als een start-up?

Oh ja en vergeet niet dit artikel “[Why Software Is Eating The
World](http://www.wsj.com/articles/SB10001424053111903480904576512250915629460)”
te lezen!

#### The systemic Scrum Master

 _Door Marc Löffler_

Hebben we goede tools nodig? Nee we hebben goede mensen en goede onderlinge
interactie nodig! Marc vertelde in zijn talk dat de tools niet het werk doen
maar de mensen. Een violiste is niet goed door de Stradivarius waarop ze
speelt, want als dat zo zou zijn zou ik ook prachtig viool kunnen spelen als
ik een Stradivarius zou hebben. Nee zit is goed omdat de violiste zo goed
viool kan spelen en dat op iedere viool. De tool is dus niet belangrijk maar
de kunde van de persoon.

Het staat ook in het [Agile Manifest](http://www.agilemanifesto.org/iso/nl/)

> Mensen en hun onderlinge interactie boven processen en hulpmiddelen!

Natuurlijk zijn tools onmisbaar binnen teams, maar een goede programmeur is
net zo goed in editpad als in phpStorm. Alleen is phpStorm veel handiger om in
te programmeren dan in een texteditor. Het zelfde geldt voor Jira, een PO kan
prima een backlog bijhouden in Excel (maar is dat handig?). Efin, you get the
point!

Marc had het ook nog over fout kopieer gedrag. Wat in het ene team goed werkt,
zal vaak niet helemaal of zelfs helemaal niet werken in een ander team. En
daarbij zal het gebruik van allerlei nieuwe toffe tools dan ook niet het
gewenste effect hebben. Het gaat namelijk om de mens en interactie en niet om
de tools.

#### Geen Tools maar Passie!

Tools, je kan ze allemaal proberen. Je kan de ene na de andere nieuwe nog
betere coolere tool gebruiken, maar als er geen passie is binnen het team heb
je er niets aan. Een team dat gepassioneerd is bestaat uit een groepje
gepassioneerde mensen die een sterke visie hebben en die context gedreven
zijn. De sterktes worden in zo’n team benadrukt, de zwaktes wordt geen
aandacht aan besteedt of wordt opgevuld met iemand die op dat vlak sterk is.
Als een team gepassioneerd is, is er in het team vertrouwen en een hoge mate
van kwaliteit!

Stop geen tijd in zwaktes maar stop tijd om hetgeen waar de personen in het
team goed in zijn nog beter te maken!

Een team kan nog zo hard werken aan een backlog, maar zonder een idee te
hebben wie de klant is zijn of worden ze visieloos.

Begin dus bij het Waarom! Waarom willen ze dit? Wat is hun drijfveer en ontdek
hun passie!

#### Do we still need managers?

 _Door Jurriaan Kamer_

Het leek er verdacht veel op dat Jurriaan mijn [Blog
Post](https://vandersluijs.nl/blog/2016/02/de-dag-dat-ik-stopte-als-ict-
manager.html) had gelezen. Maar okay okay, ik ben niet bij Facebook, AirBNB of
Spotify geweest en hij wel.

De hele talk ging er over dat Managers eigenlijk niet meer van deze tijd zijn
en zeker niet passen in een Agile organisatie. In een Agile organisatie is dan
ook het team verantwoordelijk en niet één of andere manager. Daarnaast verteld
er al helemaal geen manager wat het team moet gaan doen.

Je ziet dat de diverse grote technologische bedrijven de stap al hebben
gemaakt. Geen Managers meer! Alhoewel hij het wel zo bleef noemen (wat me
mateloos irriteerde overigens :-) ) waren alle managers vervangen of
omgeschoold naar (agile/scrum) coaches of servant leaders.

Bij deze bedrijven bepalen managers niet wat iemand gaat doen. Dat bepaald
namelijk de persoon zelf of de klant (maak wat de klant wil en maak niet wat
jij denkt dat de klant wil). Als je bij facebook gaat werken, dan solliciteer
je niet op een vacature. Je solliciteerd op een plekje binnen facebook. Bij de
aanstelling wordt er aan je gevraagd aan welk onderdeel van facebook je zou
willen werken. Als je bijvoorbeeld aangeeft dat je aan de like button zou
willen werken kom je in dat team. Na de wittebroodsweken (een periode van
gewenning in het team, zoals in het huwelijk :-) ) wordt de beslissing gemaakt
of je in dit team past. De persoon beslist dus wat hij wil doen, niet een
manager.

Als medewerkers gepassioneerd zijn en werken voor een bepaalde visie zullen ze
niet alleen harder werken maar ook veel beter hun werk kunnen doen. Het is
niet voor niets dat iedereen bij AirBNB in de kleding van AirBNB loopt. Dat is
niet verplicht, maar iedereen voelt zich zo betrokken in het bedrijf en hebben
zo’n passie voor wat ze doen dat ze leven volgens die visie. “Belong Anywhere”
/ Voel je overal thuis!

> Customers will never love a company until the employees love it first.

Wat er gebeurde binnen deze bedrijven is dat teams niet meer gingen werken aan
een backlog. Nee ze gingen werken aan het helpen van de klant! Ze ontwikkelden
of kregen een visie waardoor ze gepassioneerd werden.

 **Manager**  
Een manager, leidinggevende of beheerder is iemand die managementactiviteiten
beoefent.

 **Servant Leader**  
In de eerste plaats dienend, omdat hij de intentie heeft om de
allerbelangrijkste behoeften van anderen te vervullen, en daarna pas de keuze
makend om zelf te gaan leiden, vanuit dezelfde intentie.

 **Agile Coach**  
Een agile coach is vaak een (technologisch) mentor of een veranderingsmanager.
Ze helpen om van een organisatie een responsive enterprise te maken.

 **Responsive Enterprise**  
Een responsive enterprise is een organisatie die in staat is om te leren en om
zich aan te passen. Een organisatie die snel kan reageren op veranderingen.
Het worden van een responsive enterprise is geen keuze, het is de enige manier
om als organisatie te overleven in de huidige maatschappij. Om als organisatie
waarde te leveren is het belangrijk dat je snel kan reageren, dat je focus
hebt op de veranderende wensen van de markt en de klanten en dat je het
volledige potentieel van software inzet om dit te bewerkstelligen.

#### Retrospective: “Twenty years of Scrum”

Net voor het slotwoord werd er nog een kleine Retrospective gehouden, werd er
teruggekeken op de dag en door experts gereageerd op diverse stellingen.
Daarbij werden opvallende zaken benoemd met betrekking tot de Scrum Guide.

#### De belangrijkste Scrum waarde is ‘Courage’

In de nieuwe SCRUM GUIDE zijn 5 nieuwe scrum waarden opgenomen.  
Het gaat om deze vijf waarden:

  * Commitment
  * Courage
  * Focus
  * Openness
  * Respect

Van deze 5 waarden, werd “courage” als belangrijkste benoemd door de experts.
De meeste experts vonden de moed om dingen te doen (en dus ook om sommige
dingen níet te doen) de belangrijkste waarde. Voornamelijk omdat courage een
link heeft naar de overige vier waarden.

#### In de Scrum Guilde staat Refinement niet genoemd als Event

Tijdens refinement wordt de backlog beheerd: er worden details toegevoegd,
user stories worden gepokerd, de backlog wordt geprioriteerd en oude
(inmiddels overbodige) user stories worden opgeruimd. Dit is een erg
belangrijk proces dat eigenlijk continu tijdens de sprint plaatsvindt. In de
praktijk zijn er veel scrumteams die hier een vast moment tijdens de sprint
voor inplannen om dit gezamenlijk op te pakken. Een goede manier om de backlog
op orde te houden én de focus op de komende sprint(s) te krijgen en behouden.
Dit was dan ook de reden voor de experts van Scrum Day Europe dat zij
refinement graag als event in de Scrum Guide zien.

#### In de Scrum Guide staat en hoort geen ‘Definition of Ready’

Er werd door de bezoekers gevraagd waarom er geen ‘Definition of Ready’ (DOR)
in de Scrum Guide staat. Er werd ook geopperd om dit toe te voegen aan de
Scrum Guide. Dit in de navolging van ‘Definition of Done’ (DOD) omdat enorm
veel teams hier ook al mee werken.

Dit idee werd gelijk de prullenbak in gegooid. De DOD zegt namelijk iets over
het product en de DOR richt zich vooral op de requirements. In het Agile
Manifest staat ook dat werkende software boven een alles omvattende
documentatie gaat. Zelf ben ik het daar niet helemaal mee eens overigens.
Zeker in startende omgevingen is documentatie heel belangrijk. Als je geen
begin documentatie hebt zal je software hebben die na jaren van ontwikkeling
door een beginnende ontwikkelaar of nieuwe ontwikkelaar binnen het team
moeilijker te begrijpen zal zijn als wanneer je goede documentatie hebt.
Natuurlijk blijft er wel één belangrijk argument om níet met een D.O.R. te
werken en dat is is omdat je dan een mini-waterfall creëert!

#### Scrum Guide is en blijft een kader

Er was voor diverse bezoekers een frustratie over de Scrum Guide. De Scrum
Guide is namelijk geen volledig uitgewerkte handleiding. Het is een kader of
framework van hoe Scrum zou kunnen worden toegepast. Hierdoor zou een andere
interpretatie kunnen ontstaan door de lezer van de Scrum Guide. Het expert
team vertelden dat dit juist de bedoeling is en dus ook zo moet blijven!

De Scrum Guide, slechts enkele pagina’s blijft een document wat zich zal
blijven ontwikkelen en worden aangepast. Zo zijn in de nieuwste Scrum Guide
(die we overigens in een Ophra Winfrey momentje allemaal kregen) de 5 Scrum
Waarden toegevoegd. Het zal nooit een volledig werkproces zijn.

#### Struck by the Beauty of Scrum!

 _Door Bas van Tol_

Het slotwoord was aan een Amsterdamse politieagent die is gevallen voor de
“schoonheid” van scrum. Waar er bij de politie in 2011 met acht scrumteams
werd gewerkt, zijn dat er vijf jaarlater zeker drie keer zoveel.

De twee grote successen die door hem werden uitgelicht waren:

  * Agenten op straat met apps op smartphones, voor het scannen van een rijbewijs of vingerafdruk.
  * De nieuwe website met 2,1 miljoen bezoekers per maand en in 2015 uitgeroepen “Website van het jaar”.

Bas vertelde een zeer gepassioneerd verhaal over zijn ervaringen met SCRUM en
wat het deed binnen de teams.

De basis van dit scrum verhaal waren“happy people” en “leaders who let them
shine”.

#### Scrum Day Europe Roundup

Scrum Day Europe was een zeer interessante dag om bij te wonen. Alhoewel
diverse talks meer een bevestiging waren van wat ik als Scrum Master en Agile
Coach al doe waren er toch wel wat leermomenten.

Ik denk niet dat ik, zoals een paar andere bezoekers, de Scrum Day Europe
ieder jaar ga bezoeken. Daarvoor verandert Scrum te weinig en ben ik bang dat
ik ieder jaar het zelfde verhaal ga horen.

#### Paul Overmars

Met special dank aan [Paul Overmars](http://paulovermars.nl/). Na het lezen
van zijn blog, raakte ik blijkbaar geïnspireerd om een artikel te schrijven en
heb daarbij blijkbaar zonder het noemen van zijn naam en site wat teksten en
koppen gebruikt om dit verhaal compleet te maken.

Ik heb nog geprobeerd om hem netjes te beantwoorden (lees hieronder) maar
helaas was hij zo diep gefrustreerd over het feit dat hij niet als bron
vermelding met zijn naam in dit artikel stond en heeft dit gelijk de wereld in
geslingerd via twitter voor zijn 509 volgers.

Paul, Sorry! Mijn oprechte Excuses! Hierbij jou naam als bron vermelding in
dit artikel! Bedankt! [Paul](http://paulovermars.nl/)!!

<https://twitter.com/POtwello/status/755103456633950208>

> [](https://twitter.com/POtwello/status/755103456633950208)

