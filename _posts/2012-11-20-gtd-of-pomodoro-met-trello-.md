---
layout: post
excerpt_separator: '<!--more-->'
title: 'GTD of Pomodoro met Trello!'
slug: 'gtd-of-pomodoro-met-trello-'
date: '2012-11-20 20:07'
publish_date: '2012-11-20 20:07'
category: ['Gtd Getting Things Done', 'Pomodoro Technique', 'Pomodoro', 'Trello', 'Development']
tags: ['Gtd Getting Things Done', 'Pomodoro Technique', 'Pomodoro', 'Trello', 'Development']
---
Had ik het laatst nog over Wunderlist en of Evernote om te gebruiken bij GTD
of de Pomodoro Technique. Nu is er een goede derde speler bij gekomen die met
deze twee technieken heel goed te gebruiken is.

De naam is [Trello](https://trello.com/) en je moet het zien als een “super
charged” Whiteboard.

Eigenlijk is [Trello](https://trello.com/) alles wat je nodig hebt.  
Dus je zocht een goede ToDo List?  
Check!  
Dus je zocht een overzichtelijke manier om je project bij te houden?  
Check!  
Dus je zocht een goede Bucketlist?  
Check!  
Dus je zocht een Checklist?  
Check!

Echt alles zit in [Trello](https://trello.com/)! Ondersteund de diverse
mobiele platformen maar ook vanuit je browser werkt het lekker!

Welkom bij de Super Charged Whiteboard!

[Trello](http://trello.com/) is een online tool waarmee je bijvoorbeeld je
eigen projecten of gezamelijk projecten mee kan bijhouden. Het is nog het
beste te vergelijken met een Whiteboard (maar dan SUPER CHARGED!) die aan de
muur hangt en waarop je echt alles kan zetten. Aantekeningen, Foto’s, Folders,
Post-it’s, To Do’s enz.

Het mooie is dat het scherm nooit vol is, en je meerdere Whiteboards
tegelijkertijd kan gebruiken! Je kan het zelf met een heel team gelijkertijd
gebruiken!  
Je werkt met de methode waarbij een activiteit of taak van links naar rechts
door een door jou ingestelde workflow loopt. Heel eenvoudig door de taak naar
de volgende kolom te slepen!

[Trello](http://trello.com/) is echt overal geschikt voor. Bij houden
projecten, Scrum!, je eigen todo list… of wat dacht je van jou bucketlist!  
Iedereen kan dit gebruiken!

Trello bestaat uit de volgende onderdelen:

  *  **Lijsten**. Dit zijn lijsten met de stappen in de voortgang van een bepaald project, bucketlist, to do’s of ideeën. Je kan een categorisering in labels aanbrengen met diverse kleuren.
  *  **Boards**. De verzamelingen van ideeën. Je kan natuurlijk een onbeperkt aantal boards aanmaken.
  *  **Kaarten**. De taken die je kan voorzien van bijlagen, foto’s video’s en kan koppelen aan gebruikers… en je kan er een einddatum aan koppelen!!
  *  **Publieke boards**. Laat je klanten meekijken in de voortgang van hun project. En laat ze er op stemmen! Vraag ze hoe ze de opzet vinden of de indeling! Verzamel de klanten hun feedback op ideeën en voorstellen. Of maak een wishlist aan en deel deze met anderen.
  *  **Algemeen**. Betrek je project medewerkers er bij doormiddel van tagging. Wil je iemand toevoegen of op de hoogte brengen? Gebruik een @ voor de teamleden hun naam zodat @Jan ook weet dat hij hierin betrokken is. En kijk tijdens het project of er na wie wat heeft gedaan!

 **Andere systemen?** Zijn er andere systemen die dit beter kunnen? Ja en nee.
Het ligt er geheel aan wat je precies wilt! Wij gebruiken op het werk
bijvoorbeeld
[Jira](http://www.atlassian.com/software/jira/overview?slide=jira-52). Dat is
nog veel uitgebreider maar ook gelijk een stuk ingewikkelder.  
Ben je op zoek naar een makkelijk te gebruiken out of the box systeem waar ook
nog eens enorm veel mogelijkheden in zitten dan is Trello echt een super
systeem! Je hoeft niets te installeren (bij Jira bijvoorbeeld wel). Je hebt
geen software te onderhouden, en het draait in de cloud dus backups zijn
automatisch en je kan het waar ook ter wereld (of in de
[ruimte](http://en.wikipedia.org/wiki/Interplanetary_Internet), ja schijnt ook
te kunnen tegenwoordig) raadplegen.  
 **GTD & Pomodoro.**Net zoals bij Wunderlist en bij Evernote kan je heel
eenvoudig taken invoeren. Stel je gebruikt GTD en je moet je Bucket
digitaliseren en verwerken. Dan is het een kwestie van typen en enteren! Bij
iedere enter voer je een nieuwe taak in. Dus super snel invoeren. Bij Pomodoro
is het niet anders. Even snel ‘s morgens een Pomodoro lijst maken. Is zo
gebeurd.  
En je kan je taken snel verwerken in ToDo -> Doing en Done!  
Ideaal!  
Trello zal de komende tijd nog uitgebreider worden. Nu is het nog gratis, dat
zal helaas niet altijd zo blijven. Waarschijnlijk worden bepaalde
functionaliteiten, betaalde functionaliteiten. Maar waarschijnlijk is het dan
voor je zelf nog prima te gebruiken als todo list!  
Tja…. ik gebruik nu nog Wunderlist voor snelle lijsten, maar het zou heel goed
kunnen dat ik deze week nog overstap naar Trello!

