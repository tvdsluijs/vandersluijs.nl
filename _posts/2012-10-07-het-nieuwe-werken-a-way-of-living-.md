---
layout: post
excerpt_separator: <!--more-->
title: 'Het nieuwe werken, a way of living!'
slug: 'het-nieuwe-werken-a-way-of-living-'
date: '2012-10-07 11:53'
publish_date: '2012-10-07 11:53'
category: ['Agile']
tags: ['Agile']
---
Toen ik een paar dagen geleden de blog post “[Het nieuwe werken moet van twee
kanten komen](https://www.vandersluijs.nl/2012/10/het-nieuwe-werken-moet-van-twee-
kanten.html)” schreef waren er diverse mensen die mij vroegen: “dus het nieuwe
werken is vooral thuis werken”.  
  
Hmmm…. sorry dat ik wellicht met mijn verhaal die indruk gaf. Ja het is onder
andere ook niet op de zaak werken. Ik zeg niet op de zaak want je kan overal
werken en niet alleen thuis. Het kan ook op het strand of in een restaurant of
op vakantie.  
  
Maar het nieuwe werken is natuurlijk meer dan dat. Ik vind het zelf ook jammer
dat het “het nieuwe werken” heet want het is namelijk veel meer dan dat.  
  
Ik zelf vind het meer “A new way of living!”  
Definitie “Het nieuwe werken” ( _Dik Bijl 2007_ )

>  _“Het Nieuwe Werken is een visie waarbij recente ontwikkelingen in de
informatietechnologie als aanjager gelden voor een beter(e) inrichting en
bestuur van het kenniswerk. Het gaat om vernieuwing van de fysieke
werkplek(ken), de organisatiestructuur en -cultuur, de managementstijl en niet
te vergeten de mentaliteit van de kenniswerker en zijn manager.”_

Nou, wordt er niet echt duidelijker op toch?

Microsoft heeft ook zijn eigen
[definitie](http://www.microsoft.com/netherlands/het-nieuwe-werken/wat-is-het-
nieuwe-werken/algemeen/wat-is-het-nieuwe-werken/definitie-van-het-nieuwe-
werken.aspx).

>  _Het Nieuwe Werken is een integrale aanpak van zowel de fysieke, virtuele
als mentale werkomgeving._

Maar ze hebben het allemaal over werken, hoe je beter je werk kan doen, of
wanneer je je werk kan doen of waar je je werk kan doen.

Maar wat de meeste van deze definities vergeten is het menselijke aspect.

Eigenlijk ben ik het nog het meeste eens met de uitleg van [Robin van
Koppen](http://robinvankoppen.nl/2009/05/25/het-nieuwe-werken-een-breed-
begrip/).

>  _Het nieuwe werken is wat mij betreft kortweg te omschrijven als
medewerkers in staat stellen zelf te bepalen hoe, waar, wanneer en met wie ze
werken._

Niet alleen de digitale werkplek moet hier voor gereed zijn maar ook de
werknemer moet er klaar voor zijn. En wat te denken over het gezin waarin dit
zich gaat afspelen.

Zijn die er wel klaar voor dat er een gezinslid zijn werk mee naar huis neemt.
Of ‘s avonds werkt of in het weekend of tijdens de vakantie.

Het is dus heel belangrijk dat deze manier van werken dus ook is doorgedrongen
/ aan is gekomen bij de werknemer en het gezin.

Het is dus niet zo zeer alleen een nieuwe manier van werken, het is meer een
nieuwe manier van leven “a new way of living!”.

Het werk en het leven wordt een door elkaar lopend geheel. Het is daarbij niet
alleen belangrijk dat alle technische aspecten er klaar voor zijn maar JIJ
ook.

Het lijkt in het begin nogal een impact te hebben op je “buiten het werk”
leven, maar als je het goed inricht is het juist een veel betere manier om te
werken. Je hoeft bijvoorbeeld niet elke dag uren in de file te staan.

Die tijd heb je dus over en kan je gebruiken om thuis iets anders te doen of
om dat extra werk af te maken waar je anders geen tijd voor had op de zaak.

Tussen de middag kan je gewoon je kinderen van school halen en met ze eten
waarna je ze weer naar school brengt. Daarna kan je verder met je
werkzaamheden.

Wil je meer weten over het “Nieuwe werken” kijk dan eens op de volgende sites:

[ **Álles over Het Nieuwe Werken (HNW) | Werken20.nl**  
 _Lees alles over Het Nieuwe Werken. Meer dan 1200 blogs, nieuws en cases over
Het Nieuwe Werken. Stel vragen en deel uw…_
www.werken20.nl](http://www.werken20.nl/
"http://www.werken20.nl/")[](http://www.werken20.nl/)

[365 dagen zomer](http://www.microsoft.com/netherlands/het-nieuwe-
werken/blogs/365-dagen-per-jaar-zomer-dankzij-het-nieuwe-werken.aspx)

[Microsoft](http://www.microsoft.com/netherlands/het-nieuwe-werken/)

[Bedrijven die “het nieuwe werken” doen](http://www.werken20.nl/nieuws-over-
nieuwe-werken/organisatie-bedrijf/814/overzicht-van-bedrijven-die-het-nieuwe-
werken-implementeren/)

