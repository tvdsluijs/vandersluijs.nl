---
author: tvdsluijs
category:
- Agile
- Scrum
- Project Management
- Manager
- Management
comments: 'true'
date: '2016-02-21 21:29:44+00:00'
excerpt_separator: <!--more-->
layout: post
publish_date: '2016-02-21 21:29:44+00:00'
slug: de-dag-dat-ik-stopte-als-ict-manager
tags:
- Agile
- Scrum
- Project Management
- Manager
- Management
title: De dag dat ik stopte als ICT Manager

---
Veel mensen die de kop van dit artikel lezen krabben zich nu achter hun oren.
Links staan de personen die denken… hé? Was Theo een ICT Manager? En rechts
staan de personen die zeggen… Wat? Stop Theo als ICT Manager?

Het klinkt raar, maar alhoewel er achter mijn naam als functie “ICT Manager”
staat ben ik nooit echt Manager geweest en heb ik dat ook nooit willen zijn.
Toch heb ik deze functie jarenlang gehad.
<!--more-->
#### Wat is een Manager

Een manager is iemand die managementactiviteiten beoefent. Zijn focus is
vooral gericht op het bereiken van concrete resultaten en uitvoeren van taken
binnen vooraf afgesproken vaste kaders (budget, tijd, etc.).

Managers hebben allerlei taken, van coördinatie, het verspreiden van
informatie, het toebedelen van taken.

#### Het team als Manager

Maar alles dat hier genoemd wordt kan in principe ook gedaan worden door
teamleden: ze kunnen onderling taken verdelen, wekelijks afspreken, knelpunten
bovenhalen en, zeker als ze op elkaar ingespeeld zijn, kijken wie welke taken
het beste op zich kan nemen.

Ik heb het altijd raar gevonden dat er een manager nodig is voor het aansturen
van HBO+ geschoolde mensen. Het is sowieso raar dat één persoon een weg moet
uitleggen voor een groep mensen die de weg waarschijnlijk beter kennen dan de
manager zelf.

In veel bedrijven voeren managers een soort van schrikbewind waarschijnlijk
omdat ze te weinig van de materie weten en denken door deze manier van werken
het team wel onder de duim hoopt te houden. Of worden ze gezien als een soort
van tirannen die eigenlijk niets weten en vooral ongelofelijk vaak in de weg
staan. Ze willen niets, ze kunnen niets en erger nog ze vertragen het team
doordat ze voor hun voeten lopen.

#### Ik wilde zo’n manager niet zijn

Nou, dat soort manager heb ik dus nooit willen zijn. Het zijn en waren mijn
ambities ook niet om dit te zijn. Ik bepaal niet hoe het team iets oplost. Dat
doet het team zelf, met 7 man ben ik er van overtuigt dat ze dit beter kunnen
dan ik. Komen ze er niet uit, is er een probleem dat niet door hun is op te
lossen dan kom ik in actie. Ik veeg de wegen vrij die het team terug houdt in
het beter presteren. Ik neem de moeilijke beslissingen als het team dit niet
durft te nemen, natuurlijk in samenspraak met het team.

Doet er iemand moeilijk in het bedrijf, dan mag het team mij de schuld geven.

> Het moest van hem!

Eigenlijk was ik gewoon Scrum master zonder het te weten… en ook Product
Owner, maar ik wist toen niet dat dat eigenlijk niet samen kon.

Ik vertaalde wat de directie wilde (de stakeholders) en hielp om alle
impediments (problemen) uit de weg te ruimen.

#### Agile, Scrum master & Product Owner.

Pas begin 2012 kwam ik er achter wat Scrum was doordat ik een student die bij
mij er over vertelde. Hij kreeg iets wat Scrum heette op school, maar wist er
nog niet alles over.

Ik was zo gefascineerd over het onderwerp dat ik er over ben gaan lezen,
filmpjes ben gaan kijken op youtube en naar diverse conferences ben gegaan
waar dit onderwerp aan bod kwam. Als snel kwam ik er natuurlijk achter waaruit
een team bestaat en dat een Scrum Master geen Product Owner kan zijn.

Eind 2012 heb ik het [Scrum Master PSM
I](https://itheo.nl/2012/11/professional-scrum-master-i-examen/) examen gedaan
en ben sindsdien gecertificeerd Scrum Master.

Vanaf die dag wist ik het…. ik ben geen ICT Manager ik ben Scrum Master met
team-lead eigenschappen.

In de jaren 2013, 2014 en 2015 heb ik diverse IT teams op een hoger Scrum
niveau gebracht als Scrum master / Scrum Coach. En eind 2015 ben ik begonnen
om voor het eerst een heel bedrijf (met finance, marketing en andere
afdelingen) geheel Agile te maken.

In 2015 heb ik de Masterclass “Leading Agile Transformations” via Prowareness
gevolgd en sindsdien is het echt duidelijk geworden. Ik wil geen ICT Manager
meer zijn. Een ICT Enabler waarschijnlijk, Coach en Agile Transformatie
Specialist. Maar Manager? Echt niet! An-me-Nooit-NIET!

