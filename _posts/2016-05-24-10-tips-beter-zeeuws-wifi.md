---
author: tvdsluijs
categories:
- Tech
comments: 'true'
date: 2016-05-24 07:00:39+00:00
dsq_thread_id:
- '5700416048'
hits:
- '163'
layout: post
permalink: /2016/05/10-tips-beter-zeeuws-wifi.html
tags:
- Modem
- WiFi
- Zeelandnet
title: 10 tips voor beter Zeeuws Wifi

---
Wifi, bij de één werkt het goed bij de anders blijft het een probleem. Er kunnen bij Wifi veel verstorende facturen zijn waardoor het niet goed werkt.

Echter als je de 10 tips hieronder volgt heb je gegarandeerd een betere internet beleving in huis!<!--more-->

Het Wifi modem wat geleverd wordt door Zeelandnet is kwalitatief niet de beste Wifi oplossing die je kunt krijgen. Het is natuurlijk heel handig dat dit er in zit en als je klein woont en alle externe factoren zijn gunstig kan je hier prima internet via wifi over krijgen.

Echter, als je in een groot huis woont, of een groot gezin hebt, veel buren of een huis met veel gewapend beton in de vloeren kan het wifi signaal in heel het huis heel zwak zijn.

Je kan zelf heel veel doen om je Wifi signaal te verbeteren. Van het verplaatsen van het modem of router tot het zetten van het wifi deel op een beter kanaal.

## 10 tips voor beter wifi in huis

  1. Zet het Wifi van het Zeelandnet modem uit en gebruik een eigen Router met Wifi;
  2. Zorg dat het Wifi Modem of eigen router op een centrale plaats staat;
  3. Zorg dat er geen storingsgevoelige apparaten in de buurt van het Wifi Modem of Wifi Router staan (magnetron/dect telefoon/babyfoon enz);
  4. Zet het Wifi modem of Router niet in de meterkast, hier zitten te veel verstorende factoren zoals: ijzeren buizen, electra enz.;
  5. Zet het Wifi modem niet te dicht bij ijzeren objecten of vloeren / muren met gewapend beton;
  6. Zorg dat het Wifi modem bij 2,4Ghz op een kanaal zit wat niet veel gebruikt wordt in de buurt, bij voorkeur kanaal 1, 6 of 11;
  7. Koop een [Wifi Router](https://www.vandersluijs.nl/wifi-tip/cool-routers/) met meerdere zenders, zo kan de router de snelheid optimaal verdelen;
  8. Koop een [Wifi Router](https://www.vandersluijs.nl/wifi-tip/alternate-routers/) met zowel 2,4Ghz en 5Ghz ondersteuning voor een scheiding van oude apparaten en nieuwe apparaten die wel en geen 5Ghz ondersteunen;
  9. Koop voor ruimtes met slecht bereik een zogenaamde [Wifi Access Point](https://www.vandersluijs.nl/wifi-tip/cool-access-points/), [Repeater](https://www.vandersluijs.nl/wifi-tip/cool-repeaters/) of [versterker](https://www.vandersluijs.nl/wifi-tip/alternate-extender/);
 10. Echt slecht tot geen bereik neem dan [Powerline Adapters](https://www.vandersluijs.nl/wifi-tip/alternate-powerline/) en je hebt internet via het [stopcontact](https://www.vandersluijs.nl/wifi-tip/cool-powerline/);

Als je bovenstaande tips volgt is het bijna onmogelijk om een slecht wifi bereik te hebben. Helaas is het niet voor iedereen een oplossing en zullen er in bepaalde huizen altijd verstoringen blijven.

Als laatste en extra tip wil ik meegeven om, wanneer je een eigen router koopt, niet te schrikken van de prijs. Een router van rond de 50 euro lijkt een leuke aankoop maar die gaat je waarschijnlijk niet aan beter wifi helpen dan dat je nu hebt.

De betere Wifi routers zitten al snel in het 150 tot 300 euro segment. Dat is een hoop geld maar garandeert je ook een optimaal Wifi signaal. Nogmaals helaas kunnen in sommige gevallen ook dit soort Wifi routers geen oplossing bieden voor verstorende factoren. Zorg dus altijd dat je met de winkel waar je het koopt de afspraak maakt dat je het apparaat terug kan brengen.