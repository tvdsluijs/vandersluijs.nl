---
author: tvdsluijs
category:
- Management
comments: 'true'
date: '2016-03-23 13:24:15+00:00'
excerpt_separator: < !--more -->
layout: post
publish_date: '2016-03-23 13:24:15+00:00'
slug: prowareness-distributed-agile-summit-amsterdam
tags:
- Agile
- Scrum
- Prowareness
- Summit
title: Prowareness Distributed Agile Summit Amsterdam

---
Afgelopen donderdag (17 maart 2016) ben ik met een collega bij de Distributed
Agile Summit van Prowareness in Amsterdam geweest.

De locatie in de Beurs van Berlage was prachtig, we hadden alleen een beetje
moeite om het te vinden. Althans…. de navigatie software had moeite.
< !--more -->
Sinds enkele maanden zijn we binnen het bedrijf waar ik werkzaam ben bezig met
Agile Transformatie. Wat begon in de ruimtes van IT is nu doorgedrongen tot
het hele bedrijf. Maar we zijn er nog niet, nog lang niet. Dat is niet erg,
het is een leuke en leerzaam proces waarbij we het bedrijf steeds beter zien
worden en de klant steeds beter geholpen wordt.

Toch hebben we een probleem! En dat is het betrekken van ons team wat op
Curaçao gevestigd is. En alhoewel deze Distributes Agile Summit vooral ging om
het betrekken van IT teams verspreid over meerdere landen, was dit een zeer
leerzame middag.

De Navigatie software wilde overigens dus niet echt meehelpen om op tijd te
komen helaas. Dat kwam overigens omdat er een straat afgesloten was en daarna
was mijn navigatie het spoor bijster… tja… Volvo verouderde navi… niet handig.
Gelukkig wist Google Maps wel de weg te vinden, maar toen we er aankwamen was
het al tegen één uur, dus met broodje in de hand naar de eerst Talk.

#### Diverse interessante sprekers

Natuurlijk gaf [Rini van Solingen](https://nl.linkedin.com/in/solingen/nl),
professor global software engineering @ [TU Delft](http://www.tudelft.nl/) op
de Distributed Agile Summit de aftrap met zijn Talk over “Academic and
industrial developments in distributed Agile delivery.” Als ik eerlijk ben,
het was een goeie sessie, maar ik heb al heel veel van Rini gezien en gehoord,
dus voor mij was dat deel niet geheel vernieuwend! Laat je er niet door
afschrikken, Rini heeft zeer goede Talks die je niet mag missen.

Na de talk was het wegwezen geblazen! Nee nee, naar een andere ruimte. Er
waren drie verschillende talks op het zelfde moment dus op zoek naar de Talk
waar ik heen wilde. Ik ging voor de “Prowareness Way of Work (WoW) in
distributed teams” van [Marudhamaran
Gunareskaran](https://in.linkedin.com/in/marudhamaran-gunasekaran-9361099/nl)
en [Kevin Ouwerkerk](https://nl.linkedin.com/in/kevinouwerkerk/nl). Ik was wat
laat (blijkbaar) en werd nog net binnen gelaten.

Toen ik eenmaal zat zag ik dat ik bij de verkeerde Talk zat. Tja… opstaan en
weglopen vond ik niet echt een goed idee. Ik zat dus bij de Talk “Build your
own distributed Agile scaling framework” van [Jack
Kloprogge](https://nl.linkedin.com/in/jack-kloprogge-735a9b/nl) IT Manager @
PGGM en [Hendrik-Jan van der Waal](https://nl.linkedin.com/in/hvanderwaal/nl)
Agile Consultant @ Prowarness. Dit was overigens een workshop… en wat voor
één. Pittig heel pittig maar zeer leerzaam. Tijdens de workshop moest je een
eigenagile framework blueprint maken (in 3 stappen) voor een distributed agile
organisatie met 25 teams. Als eerst moesten we in een team van 5 personen een
top 3 maken uit de lijst van het agile manifesto. Het mooie was dat het team
elkaar goed aanvulde en de keuzes zo gemaakt waren.

Saillant detail is dat er een dame van KLM bij ons in de groep stond en tegen
me vertelde dat ze het geweldig vond hoe snel we hier keuzes maakten en dat
zij al 4 maanden lang bezig waren met het kiezen van een framework.

Ik keek diep in haar ogen aan en zei:

> Nou dat is niet echt Agile hé

Ze lachte en gaf me groot gelijk.

Achteraf gezien was ik blij dat ik per ongeluk bij de verkeerde Distributed
Agile Summit Talk/Workshop zat. Het was keihard werken maar zeer leerzaam.

Na deze Talk was er weer een centrale Talk en wel van [Arjan
Everink](https://nl.linkedin.com/in/arjaneverink/nl) People Manager @ Kramp
Group, namelijk “Experiences and best-practices of working with distributed
Agile teams.” Ja, ik had ook nog nooit van Kramp gehoord, maar met een omzet
van 750 miljoen geen kleine speler in de landbouwsector. Ik was erg onder de
indruk over wat ze doen en vooral hoe ze het doen met Distributed Agile teams.

De voorlaatste Talk was van [Gerrit
Menkveld](https://nl.linkedin.com/in/gerritmenkveld/nl) Agile Coach @
Prowareness “How to do successful distributed Scrum”. Het was zeer interessant
te horen en te zien waar hij tegen aan liep bij het development team in India.
Hij had redelijk wat handige tips, zoals ga er vooral kijken!, die ik kan
gebruiken bij het bedrijf op Curaçao. Daarnaast had hij een leuke kleine
workshop over hoe moeilijk het is om een beschrijving van iets te maken. Ga ik
hier niet uitleggen overigens want ik wil deze kleine “game” binnenkort bij
ons in het bedrijf gaan doen.

> Er is geen magisch handboek bestaat om Agility simpel binnen een bedrijf te
krijgen

De laatste Talk was van [Frans van der
Horst](https://nl.linkedin.com/in/frans-van-der-horst-b78105/nl), CIO @ ABN
AMRO “Agile, where does it fit in as piece of the puzzle”. Als ik heel eerlijk
ben vond ik deze Talk de minste van allemaal. Misschien kwam het door wat ik
er voor allemaal al gehoord had waardoor dit meer op herhaling leek van wat ik
reeds wist. Zijn belangrijke boodschap was wel dat er geen magisch handboek
bestaat om Agility binnen een bedrijf te krijgen en er is een Holistische
verandering binnen het gehele bedrijf nodig!

#### Stichting open deur

Al met al was het een zeer leuke en leerzame middag. Had ik het willen of
kunnen missen? Nou als ik puur kijk naar de leermomenten (buiten “Build your
own distributed Agile scaling framework” wat een enorm zware maar leerzame
workshop was) waren het wel veel “Stichting open deur” momenten.

Maar je werd wel even met de neus op de feiten gedrukt waarom je iets moest
doen of wat je zou moeten doen en waarom. Natuurlijk wist ik dit wel, maar het
is zo nu en dan goed om het nog eens te horen van een andere partij.

Dus nee, ik had het niet willen missen. Maar ik zal niet ieder jaar aanwezig
zijn, ik ga wel één van mijn collega’s sturen.

#### Distributed Agile Summit Video

<https://youtu.be/zpvwdqixXZE>

