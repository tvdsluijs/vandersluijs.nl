---
id: 1147
title: Eten en drinken voor tijdens en na een mud of obstacle run
date: 2016-02-29T21:37:01+00:00
author: tvdsluijs
layout: post

permalink: /eten-en-drinken-voor-tijdens-en-na-een-mud-of-obstacle-run/


vw_enable_review:
  - "0"
dsq_thread_id:
  - "5603057937"
image: https://40enfit.resultants-e.nl/2015/10/IMG_1672.jpg
categories:
  - Food
  - 'Tips &amp; Tricks'
  - Training
tags:
  - drinken
  - energie
  - eten
  - mud run
  - obstacle run
  - voeding
---
Eten en drinken is belangrijk als je een mud run of obstacle run gaat doen. Maar wanneer moet je eigenlijk eten en drinken? En wanneer juist niet. Hier een kort artikel over wanneer je moet Eten en drinken voor tijdens en na een mud of obstacle run.<!--more-->

Eten en drinken is dus belangrijk om je energie voorraad en vocht voorraad op peil te hebben bij een mud run of obstacle run. En dat begint al een dag voor de run zelf. Wanneer je eet en drinkt op de juiste tijdstippen heb je voldoende vocht en energie om het uit te houden en niet rond te lopen met een vol gevoel.

## Op tijd eten en drinken

Het is heel belangrijk om de dagen voor de mud run al te beginnen met goede voeding en veel vocht.

Je lichaam dient namelijk een energie en vocht voorraad op te bouwen die het tijdens de run kan verbruiken.

Als je de dagen er voor langzaam je reserves opbouwt zal je er minder last van hebben dan wanneer je je de avond er voor helemaal volpropt.

Ook tijdens de mud run is voeding en vocht belangrijk, maar kijk uit! Het is niet handig om tijdens de run veel te eten of te drinken omdat je maag dan te veel energie gaat vragen. Energie die je nodig hebt voor andere spieren.

Na de mud run direct veel vocht tot je nemen, en natuurlijk mag je als je tot rust gekomen bent best een goede steak of burger naar binnen werken.

## Eten en drinken voor de Run

Wanneer je op tijd begint met het drinken, water en dus geen Alcohol, zitten je spieren vol met vocht. Vocht dat nodig is om een mud run door te komen. Tijdens het rennen en het doorkomen van de obstakels verliest je lichaam heel veel vocht. Vocht wat je eigenlijk nodig hebt om je spieren soepel te houden.

Zodra je vocht te kort komt, zullen je spieren verkrampen en dat is iets wat je echt niet wilt tijdens een mud of obstacle run. Begin daarom al een dag of 2 van te voren met het drinken van veel water. Minimaal 2 liter per dag! Liefst nog meer, maar overdrijf het niet!

De avonden voor een mud run kan je ook het beste pasta gerechten eten. Dat mag in ruime hoeveelheden zodat je lichaam koolhydraten kan opbouwen. Let wel, de avond voor een mud run het liefste een normale portie anders heeft je lichaam te veel afval de volgende dag&#8230;.. geloof me, je wilt de WC&#8217;s zo veel mogelijk mijden op de mud run.

Als je vroeg in de ochtend of net rond het middag uur moet beginnen start de ochtend vroeg dan met havermout pap. In havermout zit heel veel energie en je maag heeft even tijd nodig om alles te verteren. Je heb er niet veel van nodig om toch een beetje vol gevoel te krijgen.

Nogmaals het heeft even tijd nodig om te verteren en je kan er dus makkelijk een paar uur op teren. Geloof me net voor de Run wil je niet eten! Dit loopt niet lekker en je maag gaat enorm veel energie verbruiken. Net voor de Run veel drinken is ook niet handig, want voor je het weet moet je stoppen om te plassen.

Meestal eet en drink ik zo&#8217;n 2 tot 3 uur van te voren, en dan niet meer.

## Eten en drinken tijdens de Run

Hier kan ik eigenlijk kort over doen. Heb je geen honger onderweg? Eet niet! Heb je geen enorme dorst? Drink niet!

Veel mensen denken dat ze uitgedroogd zijn na zo&#8217;n 6 tot 12 km lopen, maar als je dagen er voor voldoende water gedronken hebt, droog je niet zo maar uit. Behalve als het natuurlijk 25+ is.

Je mag overigens best wat drinken, maar zie het meer als nat maker voor de mond. Veel meer moet het niet zijn.

Eten kan, maar neem een <a href="https://www.40enfit.nl/run/energie-gels/" target="_blank">Energie gel</a> of <a href="https://www.40enfit.nl/run/energierepen/" target="_blank">reepje</a> , meer niet. Gels, zijn het meest handige en kosten het minste energie om te verteren. Als je meer dan 12km loopt (dus 15 tot 19) zorg dan wel voor die gel of energie bar.

## Eten en drinken na de Run

Ga lekker los! Eerst vocht aanvullen! Van mij part drink je een biertje! Heb je wel verdient! Maar drink ook voldoende water!

En eten! Joh, ga voor een lekkere burger of steak! Voel je je slapjes en heb je behoefte aan een snelle energie neem dan nog een gel of energie Bar.

Als je je houdt aan deze simpele regels komt het qua energie en vocht regulering wel goed!

Succes!