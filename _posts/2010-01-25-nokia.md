---
author: tvdsluijs
category:
- Coding
comments: 'true'
date: 2010-01-25 17:09
excerpt_separator: <!--more-->
layout: post
publish_date: 2010-01-25 17:09
slug: nokia
tags:
- Coding
title: Nokia 5800 MTP installatie probleem

---
Zodra ik mijn Nokia 5800 aansloot op mijn pc kreeg ik onder zowel Windows XP
als onder Windows 7 (waarschijnlijk ook onder Windows Vista) de volgende
verschillende meldingen.  
  
1\. Kan MTP driver niet installeren  
  
2\. MTP driver aan het installeren (elke 5 seconden een popup met deze
melding)  
  
Hoe dan ook, Microsoft Windows weet op de één of andere manier niet om te gaan
met de Nokia 5800 Xpressmusic MTP driver.  
  
Maar ik heb de oplossing voor dit probleem.  
  
Zorg er eerst voor dat je de huidige MTP driver de-installeert.  
  
Dat kan via Start => Rechter muisknop deze computer =>
Eigenschappen/Properties  
  
Ga dan naar het tabblad “Hardware” en klik op de knop “Apparaat beheer /
Device Manager”  
  
Als het goed is zie je ergens de MTP driver staan.  
  
Rechter muisknop. => De-installeren  
  
Op het moment van de-installatie trek je ook de usb kabel uit je telefoon.  
  
Okay.  
  
Zet nu je telefoon uit, en zodra je Nokia 5800 uit staat haal je de geheugen
kaart uit de telefoon. Geheugenkaart zit achter klepje aan de zijkant van je
telefoon.  
  
Even zachtjes drukken op de geheugenkaart en dan komt hij een stukje naar
buiten geschoven. Je moet hem er dan uittrekken. Dit moet zonder al te veel
geweld te hoeven gebruiken soepel gaan.  
  
Geheugenkaart er uit ?  
  
Prima, zet je toestel weer aan.  
  
Toestel aan ? Mooi sluit hem aan op je pc.  
  
Als het goed is gaat Windows XP / Vista / 7 opnieuw de MTP drivers installeren
en als alles mee zit gaat dat nu wel goed.  
  
MTP Driver geïnstalleerd ?  
  
Trek de USB kabel los, Zet je toestel uit, doe het geheugenkaartje terug in je
Nokia 5800 Xpressmusic.  
  
Zet je Nokia 5800 aan, sluit hem aan via de data kabel op je PC.  
  
Klaar !  
  
Je zult zien dat Windows XP, Vista en 7 nu niet meer proberen om de MTP te
installeren.  
  
Probleem hiermee opgelost? Doneer dan een kopje koffie aan me ! [paypal-
donation]

