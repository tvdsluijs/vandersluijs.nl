---
layout: post
excerpt_separator: < !--more -->
title: 'Stop nu met Agile, je doet het fout!'
slug: 'stop-nu-met-agile-je-doet-het-fout-'
date: '2017-05-06 14:22:27+00:00'
publish_date: '2017-05-06 14:22:27+00:00'
image:
  feature: 'https://vandersluijs.resultants-e/1*CM0RAFUO3RXyiurXQHucjA.jpeg'
category: ['Agile']
tags: ['Agile', 'Scrum', 'Scrum Master']
---
Agile wordt steeds populairder. Steeds meer organisaties gaan op een Agile
manier werken. … Agile betekent letterlijk: behendig, lenig. In de IT staat
het voor softwareontwikkeling in korte, overzichtelijke perioden van vaak niet
meer dan een maand, soms zelfs hooguit een week.
< !--more -->
Het is echt geweldig, “The Silver Bullet”, “De oplossing voor alles”, “De
redding van het bedrijf”, “We bouwen weer aan de toekomst”.

> Echt? Wees is eerlijk!

Want ik denk namelijk dat je uit je nek lult!

### Agile worden, moet je niet doen

Toen ik jaren geleden met Agile via Scrum in aanraking kwam, dacht ik eerst…
wat een gezeik man…. kunnen we niet gewoon aan het werk gaan.

Daily standup, een product owner, reviews, retrospectives, planning poker,
sprints

> Pffff wat een gedoe om gewoon te kunnen werken.

Tot ik me er in ging verdiepen.

Ja… developers worden heel vaak gestoord door kleine taken tussendoor.

Ja, we hebben niet echt geleerd van onze vorige fouten hé.

Ja, we zijn inderdaad al heel lang bezig aan dit grote project.

Steeds meer en meer klonk Scrum en Agile toch wel aantrekkelijk.

Als snel ging ik mij verdiepen in wat een Scrum Master doet. In mijn toemalige
functie als Team Lead leek dit inderdaad aan te sluiten bij wat we nodig
hadden in het team.

Niet lang er na was ik Scrum Master gecertificeerd! Hoera! Ik breng Scrum en
Agile in het team.

Bij een latere werkgever vond ik het tijd dat het tijd was voor Agile in de
hele organisatie. Een grote bekende partij kwam langs en we waren lyrisch! Dit
gaat het stilstaande bedrijf vooruit brengen.

Maar na 2 jaar heeft het dat niet gedaan.

#### Agile is geen doel, het is een hulpmiddel

Het probleem zit hem er in dat er een nieuw doel is gesteld!

> We moeten Agile worden!

 **Nou… dat moeten we dus niet!**

Door heel de organisatie klinkt het hard  
AGILE! AGILE! AGILE! AGILE!

Het leek bijna op Steve Ballmer van Microsoft die een halve minuur lang
Developers schreeuwde over de bühne.

Maar met roepen dat je Agile wilt worden of wilt zijn ben je nog niet Agile.

Erger nog, hoe harder je gaat roepen dat je Agile MOET worden des te harder
gaat het niet lukken.

Het probleem is dat veel bedrijven het als DOEL hebben gesteld. Terwijl het je
bedrijf moet helpen om flexibeler te worden.

Het keihard doordrukken van Agile in een organisatie gaat niet helpen om
flexibeler te worden. Maar gaat de organisatie juist verstarren, vertragen en
niet productief maken.

#### Stop met Agile worden

> Waarschijnlijk ben je het al!

Naar een goede anekdote van een ondernemer.

“Vroeger zat ik gewoon naast een developer, ik zei wat ik wilde, hij bouwde
het, we deden wat testjes en de klant kreeg wat hij wilde! En dit deden we zo
honderden keren wat snel een werkend systeem maakte!”.

Als dit vroeger (rond 2003 en zelfs eerder) al kon waarom kan dit nu allemaal
niet meer. Waarom duurt alles lang, stroopt het de werkzaamheden op en krijgen
we niks meer voor elkaar (lijkt het).

Ten eerste moet ik zeggen dat de hele wereld in de 5e versnelling staat. Wat
vroeger 2 weken duurde moet tegenwoordig in 1 dag af. Alles gaat sneller en
sneller en we zijn er aan gewent om niet meer te willen wachten.

En no worries… we gaan waarschijnlijk tot de 10e versnelling en bij
versnelling 8 kunnen we het al niet meer bijhouden, dus we gaan een leuke tijd
tegemoed.

Daarnaast hebben we het ons zelf ook niet makkelijker gemaakt. We willen alles
goed doen, zonder bugs, problemen of halve features, alles moet drie dubbel
getest worden voordat we het live willen hebben en dan ook nog eens snel de
ene na de andere versie uitgerold te hebben.

Vroeger kwam er voor TV’s / Auto’s enz 1x in de twee jaar een nieuw model uit.
Nu verwachten we eigenlijk dat er iedere twee maanden een nieuwe iphone op ons
ligt te wachten. Men wil dus niet meer wachten.

En wordt dit allemaal opgelost met Agile? Nee, het wordt opgelost door de
mensen die ruimte krijgen om hun werkt te doen die korte wegen bewandelen en
vooral niet de de gebaande agile wegen. En bovenal moeten ze “Short cuts”
durven nemen, waarbij zo nu en dan wel eens wat fout gaat en de hele bende in
elkaar dondert.

Wordt de klant daar beter van? JA want we bouwen weer eens wat de klant wil en
in korte tijd. Gaat het wel eens fout? JA hopelijk wel want daar leren we weer
van!

> En Agile dan?

Laten we daar gewoon de dingen van gebruiken die werken maar dit vooral niet
als DOEL gaan stellen in een bedrijf.

 _Foto van_[ _Binyamin Mellish_](https://www.pexels.com/u/binyaminmellish/)

