---
author: tvdsluijs
categories:
- Tech
comments: 'true'
date: 2014-09-11 20:01:00+00:00
hits:
- '752'
layout: post
permalink: /2014/09/wordpress-blogger-en-ghos.html
title: WordPress, blogger en Ghost

---
Ik heb al veel blogs geschreven in diverse Content Management Systemen (CMS), ik heb het lang lang lang lang lang geleden in html gedaan via diverse zelf gemaakte systemen in ASP Classic en PHP.

Ik heb de overstap gedaan naar Joomla!, WordPress, Tumblr, Blogger, WordPress, Blogger en nu dan naar Ghost.

Dat had nogal wat voeten in aarde want ik had dus geen server voorhanden waar node.js op draaide.

Echter wilde ik toch wel eens Ghost proberen dus ben ik de gehele dag bezig geweest met de volgende zaken.

</p> 

  * Hosting partij zoeken


  * Node.js installeren


  * Ghost 0.4 installeren
</ul> 

Omdat mijn eigen servers bij diverse hosting partijen node.js niet ondersteunden moest ik dus opzoek naar iets anders. En eigenlijk was dat veel eenvoudiger dan ik dacht! Één tweet de wereld in sturen en ik kreeg het antwoord al.

<https://twitter.com/tvdsluijs/status/424821168642588672>

Het installeren van Node.js en Ghost viel na wat omwegen eigenlijk reuze mee, daarover meer over op mijn andere blog.

Maar waarom Ghost?

Om eerlijk te zeggen probeer ik altijd diverse blog systemen. Joomla! ga ik nooit meer aan beginnen. Worpress is mooi, maar op een gegeven moment had ik het gevoel dat ik meer aan het updaten was (core systeem en plugins) dan dat ik aan het bloggen was.

Daarnaast vond ik ook dat het hosten van een eigen blog niet altijd handig is. Of de server is te traag of hij is gehackt of de site is traag, of wordpress heeft een veiligheids lek.

Dus mijn hoofddoel was op een gegeven moment dat ik een systeem zocht dat ik niet constant hoefde te onderhouden.

Ik had Blogger in een ver verleden al eens getest, toen vond ik het niets, maar sinds een klein jaartje ziet het er vele beter uit en werkt het beter.

Toch ben ik ook niet super tevreden, ik vind het zo nu en dan ook nogal traag en ik wil gewoon bloggen en niet zo zeer me met andere zaken bezig houden.

Via kickstarter had ik Ghost al eventjes gevolgd, het zag er goed uit. Ja ik moet weer installaties doen en zo maar als ik er een super snel systeem voor terug krijg dan ben ik tevreden.

Het is natuurlijk wel even afwachten of de community een lange adem heeft en of de updates wel blijven komen, maar tot nu toe ziet het er goed uit. Daarnaast ben ik erg benieuwd hoe snel Google mijn artikelen oppikt.

Het invoeren van artikelen ziet er in ieder geval gelikt uit! Maar daarover later meer!

De komende 3 maanden (zo lang is deze hosting provider gratis) zet ik hier wat artikelen neer.

Natuurlijk blijf ik ook bloggen op <http://blog.vandersluijs.nl>