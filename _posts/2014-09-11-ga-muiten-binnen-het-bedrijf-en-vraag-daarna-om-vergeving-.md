---
author: tvdsluijs
category:
- Agile
- Scrum
- Nieuwe Werken
comments: 'true'
date: 2014-09-11 20:24
excerpt_separator: <!--more-->
layout: post
publish_date: 2014-09-11 20:24
slug: ga-muiten-binnen-het-bedrijf-en-vraag-daarna-om-vergeving-
tags:
- Agile
- Scrum
- Nieuwe Werken
title: Ga muiten binnen het bedrijf en vraag daarna om vergeving!

---
Dus je hebt een geweldig idee? Maar je baas vindt het helemaal niks?  
  
Misschien moet je eens een keer doen wat jij denkt dat goed is voor het
bedrijf.  
  
De meeste goede ideeën komen niet uit de koker van je baas, maar juist van het
personeel op de werkvloer.  
<!--more-->
Maar helaas wil een baas niet altijd luisteren naar wat je te zeggen hebt en
dan is het tijd om een muiterij te beginnen.

> Een muiterij is een opstand van soldaten of van schepelingen.

Okay, misschien moet je geen echte muiterij binnen je bedrijf gaan houden,
maar een beetje kan geen kwaad.  
  
In mijn loopbaan ben ik vaak tegen een manager, directielid of baas aangelopen
die niet naar me wilde luisteren. Dat hoeft natuurlijk ook niet, maar als ik
of een personeelslid aankomt met een goed idee, is het wellicht wel verstandig
om eens te luisteren.  
  
Er zijn heel veel grote bedrijven die niet groot zijn geworden door de
managers die ze in dienst hadden, maar juist door het personeel op de
werkvloer. De mooiste ideeën bij Apple, Google of Microsoft worden niet
bedacht door Managers maar juist door het personeel onder de manager.  
  
Zelfs Google heeft ingezien dat je personeelsleden tijd moet geven om hun
eigen ideeën uit te werken en geeft daarom iedere medewerker 20% van zijn
werktijd per week tijd om hieraan te werken. Het wordt zelfs nog beter. Google
denkt doordat je aan eigen ideeën werkt dat het niet alleen beter wordt in je
dagelijkse werk, maar ook harder gaat werken!  
  
Ik ben op een DevOps bijeenkomst wel eens tegen een groepje developers
aangelopen waarvan hun manager niet wilde dat ze unit-test schreven. “Kost
veel te veel tijd!”, was wat ze te horen kregen.  
  
Hun vraag aan mij was hoe ze hun manager konden overtuigen dat ze dit juist
WEL moesten gaan doen. Ik heb hun toen verteld dat ze dit niet ging lukken. Er
is maar één manier om een manager te overtuigen en dat is het door te laten
zien.  
  
Ik heb ze dus voorgesteld dat ze dit gewoon moesten gaan doen, ofwel door
taken / stories enz qua tijd langer in te plannen (zonder er bij te noemen dat
het voor unit-tests schrijven is. Of wel ze moesten voor een hele grote story
in hun eigen tijd de unit tests schrijven.  
  
Later liet de Team Lead me weten dat ze tijdens de sprints voldoende tijd
hielden (verborgen tijd) om de unit-tests te schrijven. Toen een paar sprints
verder de Manager kwam vragen waarom er plots veel minder tijd geschreven werd
op testen en waarom er minder rework was, vertelden ze wat ze gedaan hadden.  
  
In eerste instantie was de manager niet blij! Ze hadden dus dure tijd verbrand
aan het schrijven van Unit-tests. Echter toen ze lieten zien wat voor tijd ze
nu bespaarden en hoe veel bugs er vooraf livegang (ipv na livegang) gefixt
waren, kon de manager het wel waarderen en was het vanaf dat moment geen
probleem meer om unit-tests te schrijven.  
  
Dus…… heb je een goed idee? En krijg je geen tijd? Ga het gewoon doen! Gaat
het fout, kan je altijd om vergeving vragen. En tja, als je ontslagen wordt
dan kan je gelijk naar een baas die wel een luisterend oor heeft, en snapt dat
goede ideeën van iedereen kunnen komen.  
  
*Foto is van foto van [Nicolas Raymond](https://www.flickr.com/photos/80497449@N04/)  
  
Lees ook eens : [Get
Fired](https://www.linkedin.com/today/post/article/20130708140616-12571855-get-
fired?trk=mta-lnk) van Scott Case

