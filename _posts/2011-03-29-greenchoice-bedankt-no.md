---
author: tvdsluijs
categories:
- Grumpy
comments: 'true'
date: 2011-03-29 14:26:00+00:00
hits:
- '1557'
layout: post
permalink: /2011/03/greenchoice-bedankt-no.html
title: Greenchoice, bedankt! NOT!

---
Een klein jaar geleden bedacht ik een geweldig idee waarbij Greenchoice voor een groot deel zijn eigen groene stroom zou kunnen opwekken op de daken van hun eigen klanten.

Ik bedacht dat als zij nu eens heel veel zonnepanelen zouden kopen (tegen dus hele hoge kortingen) en deze op de daken van de klanten zouden monteren zij dus groene stroom zouden kunnen opwekken voor die klant en voor klanten zonder panelen.

Daarnaast zouden ze in één klap alle subsidies kunnen pakken en inclusief de grote inkoopskorting de panelen waarschijnlijk voor een appel en een ei (okay misschien iets meer) gemonteerd konden worden.

Het mooie aan mijn idee was dus dat de klant voor minder geld voor een vast bedrag voor 20 jaar groene stoom zou kunnen afnemen. En dan bedoel ik dus minder geld qua normaal per kilowatt uur.

Dit idee mailde ik naar Greenchoice en daar heb ik… zoals je zult begrijpen nooit iets op gehoord.

Tot vandaag !

Ik sloeg vandaag de krant open en ik las het volgende:

Voor het eerst kunnen huishoudens zonnepanelen krijgen zonder zelf voor de aanschaf te betalen. Energieleverancier Greenchoice, zonne-energiebedrijf De Zonnefabriek en Stichting DOEN starten vandaag met het project ZonVast, waarin mensen gratis zonnepanelen op hun dak krijgen. Huishoudens betalen alleen een normaal vast tarief voor de gebruikte zonnestroom. Hiermee vervalt de grootste drempel voor zelfopwekking van groene energie.

Bron : ANP

Zie ook : Blog Greenchoice

<strong style="line-height: 1.5;">Geld besparen op je <strong><strong><a class="thirstylink" title="energie rekening" href="https://www.vandersluijs.nl/endorses/energie-vergelijker" target="_blank" rel="nofollow">energie rekening</a></strong></strong>?</strong>

Oftewel idee gejat! Dat vind ik prima, maar een bedankje kon er niet vanaf. Of wellicht hadden ze mijn idee eerder bedacht. Dat kan natuurlijk. Maar ook dan had ik een mailtje verwacht waar in zou staan dat ze met dit idee bezig was.

Ik kreeg dus helemaal niets, nee ik heb niet eens een uitnodiging gehad om mee te doen aan dit project.

Vandaag stuurde ik ze zit mailtje

Beste Greenchoice,

Een klein jaar geleden heb ik een idee-tje richting jullie geschoten over het gratis plaatsen van zonnepanelen bij klanten die ze dan over een aantal jaren weer terug betalen.

Dit samen met eventuele subsidie’s enz zou dit terugbetalen redelijk snel moeten kunnen. Eigenlijk dacht ik een geweldig idee voor jullie te hebben.

Helaas heb ik hier nooit iets over terug gehoord. Wellicht dacht ik toen wel eens dat jullie het een niet zo’n goed idee zo niet een belachelijk idee hadden gevonden.

Echter wat lees ik tot mijn verbazing vanmorgen in de krant ! Dat jullie dit idee nu gaan uitrollen over 500 klanten.

Nu kan het natuurlijk theoretisch zo zijn dat jullie al eerder dit idee hadden dan ik. Maar dan ik had toch wel minimaal een mailtje verwacht met de bewoording daarin dat jullie met zo iets bezig waren.

Maar nu niets, geen mailtje, geen bedankje, nee niet eens een uitnodiging om mee te doen aan dit concept.

Ik begrijp hieruit dat u liever niet wilt dat klanten meedenken met u. En dus liever de goede ideeën toch gebruikt zonder een bedankje of mailtje naar de betreffende klant te sturen, alsof u het zelf heeft bedacht.

Hoogachtend

T. van der Sluijs

(al jaren tevreden klant, maar vind greenchoice plots niet meer zo leuk)

Ik ben benieuwd of er wat uit komt. Waarschijnlijk niets!

Overigens er zijn wel bedrijven die iets doen met je idee, en je hier ook van op de hoogte stellen.

Zo heb ik ooit bij Landal het voorstel gedaan om alle lampen (toen nog peertjes) te verwisselen voor spaarlampen.

Ze hebben mij toen laten weten heel blij te zijn met mijn input en dat ze gingen kijken naar de uitvoering hiervan. En later kreeg ik een mailtje dat ze het inderdaad gingen toepassen.

Kijk, Landal krijgt van mij de warme douche.

Greenchoice krijgt van mij vooral bewolkte dagen, zodat hun rendament 0.0 wordt!

[Update 20 Juli 2012]

Vandaag werd ik zowaar gebeld door Greenchoice. De meneer vertelde mij heel netjes dat ze mijn blog hadden gelezen. Hij had alles uitgezocht in mijn Dossier en ik had inderdaad in 2010 al deze tip gegeven aan Greenchoice. Maar toen hadden ze geen interesse en wilde ze dit niet gaan doen.

Een jaar later bedacht een team binnen greenchoice ook dit door mij al bedachte idee. Mijn idee was toen verdwenen onder in de la (zeg maar). De meneer aan de telefoon vertelde me dat het echt niet te geloven was hoe ik het idee al had uitgewerkt en dat de ze deze manier (maar dan door greenchoice herbedacht) ook zo was uitgewerkt. Grappig feit was dat hieraan een aantal knappe koppen binnen het bedrijf redelijk wat tijd in had gestoken terwijl het idee dus gewoon al een keer was aangereikt.

De medewerker van Greenchoice verontschuldigde zich over hoe het was verlopen en ver-excuseerde zich over het feit dat mijn idee niet was gebruikt of dat ik geen bedankje had gehad voor het feit dat ze dit wel gingen doen.

Tot aardig van greenchoice om me achteraf hier toch nog een soort van telefonisch bedankje te geven.

Ben ik er verder beter van geworden….. nee helaas. Er zijn geen miljoenen gestort of een jaar gratis stroom gehad.

Ach…. ik vond het bedankje al heel netjes!

<strong style="line-height: 1.5;">Wil je niet naar Greenchoice maar wel geld besparen op je <strong><strong><a class="thirstylink" title="energie rekening" href="https://www.vandersluijs.nl/endorses/energie-vergelijker" target="_blank" rel="nofollow">energie rekening</a></strong></strong>?</strong>