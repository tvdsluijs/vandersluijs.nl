---
author: tvdsluijs
categories:
- Grumpy
comments: 'true'
date: 2015-12-07 19:30:17+00:00
dsq_thread_id:
- '5700416016'
hits:
- '2749'
image: https://vandersluijs.resultants-e.nl/2015/12/kpn-hq-e1449515457743.jpg
layout: post
permalink: /2015/12/kpn-mobiel-verlengingsaanbod-om-klanten-weg-te-jagen.html
tags:
- KPN
title: KPN Mobiel verlengingsaanbod om klanten weg te jagen

---
6 maanden nog! 6 maanden! Dan kan ik overstappen naar een andere provider! Ik zat bij Hi! Ja dat was een volledige dochter van KPN en daar zat ik prima!

Maar KPN besloot om Hi de nek om te draaien en alle Hi klanten naar het dure logge KPN te halen.

En nu mag ik verlengen&#8230;. maar dat doe ik niet!<!--more-->

Je mag best weten dat KPN dé BESTE dekking van Nederland heeft! Daar mogen ze trots op zijn, maar dat maakt ze ook gelijk arrogant. Want ze denken namelijk gelijk de hoofdprijs te kunnen vragen voor hun dienst verlening.

Nu liggen de tarieven van T-Mobile, Vodafone en KPN niet heel ver uit elkaar, maar als we het gaan hebben over klant behoud dan kan ik ze nog wel wat uitleggen.

Hi, wat was ik er blij mee! Ze waren klant gericht! Ze wilde graag verkopen! Ze regelden het voor me!

KPN, wat een trieste bedoening&#8230;. klant behoud hó maar. Terwijl je meer moet investeren in het behoud van de klant dan in het binnenhalen van klanten.

Zie het als een emmer! Je kan de kraan nog zo hard van boven laten lopen, als er onder in de emmer een enorm gat zit ga je niet vooruit.

## KPN mobiel verlengingsaanbod

6 december 2015, mijn mobiele abonnement duurt nog 6 maanden. KPN laat me weten graag te willen houden dus willen me een verlengingsaanbod doen.

Via een via SMS te krijgen pincode krijg ik mijn persoonlijke verlengingsvoorstel. Wow&#8230; ik ben benieuwd.

Ik toets vol verwachting de code in. En daar komen ze! De GeWelDige aanbiedingen omdat ik al bijna 2 jaar lang klant ben.

> De geweldige aanbiedingen zijn zo geweldig niet.

Ik dacht&#8230;. dat kan niet kloppen. Ik zie dezelfde aanbiedingen als wanneer ik nieuwe klant wordt. Tuurlijk moet je nieuwe klanten met een rode loper, champagne en kortingen binnen halen. Maar hallo&#8230; ik ben al klant, ik wil gewoon nog langer met jullie door. EN! ik wil 6 maanden voor het aflopen van mijn contract weer een jaar met jullie verder.

## KPN Mobiel klantenservice

Maar goed, ik dacht: &#8220;Ik bel gewoon de klantenservice&#8221;. En wat denk je? De mevrouw die ik aan de telefoon krijg, poeiert me gewoon af! Ze meld me, dat ik het beste op internet kan kijken of even langs de KPN winkel kan gaan. Dat is het beste, per telefoon zou ook kunnen, wat U maar wilt.

Hallo! Ik ben klant! Ik wil verlengen! U kunt binnen enkele seconden voor een heel jaar weer iedere maand geld uit mijn zak kloppen! Help me! Doe me een aanbod, probeer me te paaien!!!

> Niks!

## KPN Zorgeloos triest verlengingsaanbod

Ik wil best verlengen. En ja bij 2 jaar kreeg ik van Hi een geweldige deal. Maar 2 jaar is te lang. Er gebeurd zoveel. En ik wil ook niet meer 2 jaar lang nog met mijn iPhone 5s doen. Een jaar kan dat ding nog best mee. Maar 2?

Dus ik wil nog 1 jaar Sim Only, zodat ik daarna wellicht op een nog duurder abonnement met telefoon kan overstappen. Maar nu niet langer dan 1 jaar.

En dat kan! Ik kan zo 1 jaar verlengen met Zorgeloos met 5GB en dan betaal ik €. 37,50! Als ik dit zelfde abonnement 2 jaar neem betaal ik slechts €. 32,50!

5 euro verschil?

## KPN Webcare op twitter nog erger!

Ik denk&#8230; ik laat mij niet kennen! Ik ben klant van KPN!! Potverdriedubbeltjes nog aan toe! Die geven niet op! Die willen bij die beste partij horen dus dat ga ik ze laten merken ook!

Dus twitter op!

> <a class="twitter-atreply pretty-link js-nav" dir="ltr" href="https://twitter.com/KPNwebcare" data-mentioned-user-id="63390926"><s>@</s><b>KPNwebcare</b></a> ik wil best een jaar verlengen, zorgeloos 5gb voor 32,50 per maand!

> Goede keuze Theo! Je kunt hier: http://k.pn/gc26SH verlengen. Ik heb het juiste abonnement er vast voor je uitgeplukt!

Ik dacht : &#8220;Oh gelukkig! KPN doet toch nog wat voor zijn klant!&#8221; en &#8220;KPN luistert naar me! Ziet mij probleem en wil mij graag houden!&#8221;.

Nou&#8230;. **niet** **dus!**

Ik zie gewoon het zelfde! Het zelfde aanbod! De zelfde 5 euro die ik meer moet betalen bij een jaarcontract.

Plots snap ik die geheimzinnigheid niet meer met die pincode die je per telefoon ontvangt. Het lijkt op een houdt de klant voor de Gék strategie.

## KPN mobiel maakt het nog gekker!

> @tvdsluijs Ik zie dat ik verkeerd heb gelezen, excuses! Het verlengen voor €32,50 p/m is voor twee jaar. Het verlengen met dat abonnement voor één jaar kost €37,50 p/m. Is dit iets voor jou?

**Nee dus!**

> <a class="twitter-atreply pretty-link js-nav" dir="ltr" href="https://twitter.com/KPNwebcare" data-mentioned-user-id="63390926"><s>@</s><b>KPNwebcare</b></a> raar dat ik voor 1 jaar 5 euro per maand extra moet betalen en dat terwijl ik al bijna 2 jaar klant ben! <a class="twitter-hashtag pretty-link js-nav" dir="ltr" href="https://twitter.com/hashtag/klantvriendelijk?src=hash" data-query-source="hashtag_click"><s>#</s><b>klantvriendelijk</b></a> ?

En toen gingen ze echt arrogant doen bij KPN!

> <a class="twitter-atreply pretty-link js-nav" dir="ltr" href="https://twitter.com/tvdsluijs" data-mentioned-user-id="14819688"><s>@</s><b>tvdsluijs</b></a> Je betaalt niet €5,- extra doordat je met 1 jaar verlengd maar je krijgt €10,- korting doordat je dit abonnement met een contract voor de 2 jaar afsluit, Theo. Door dit abonnement met een contract van 1 jaar bij mij af te sluiten wordt je beloond met €5,- korting op het normale bedrag en bij een 2 jarige contract is het €10,- korting.

**Maar ik ben net 2 jaar klant geweest!**

Moet ik dan nog eens 2 jaar klant blijven om aardig gevonden te worden door KPN? Tuurlijk mag je iemand belonen omdat ze 2 jaar blijven, maar om nou bijna 17% ja je leest het goed **17%!!!!** meer te vragen omdat je maar 1 jaar blijft.

Pffff&#8230; blijkbaar mag ik al blij zijn dat ik klant **MAG** blijven van KPN!

Tuurlijk belonen andere partijen ook als je langer blijft. Zo vraagt Vodafone 1 euro extra per maand (dat is op een bedrag van 31 euro slechts 3%) als je maar 1 jaar lid van de club wil blijven. Joh, voor 1 euro extra neem ik gelijk dat jaar abonnement bij Vodafone!

T-mobile is iets duurder en vraagt 2 euro per maand extra (op hun maandbedrag van 29 euro is dat slechts 7%)

Maar KPN vraagt dus 5 euro meer! Oh nee&#8230;. zo moet ik dat niet zien natuurlijk. Als ik 2 jaar blijf hoef ik 5 euro minder te betalen!

## Mijn voorstel aan KPN

Beste KPN,

Natuurlijk wil ik best klant blijven, ik vraag niet om een dure telefoon, ik vraag niet om enorme kortingen. Ik ben al bijna 2 jaar klant zonder veel problemen gemaakt te hebben hij U.

Dus het enige wat ik vraag is een eerlijk op maat gesneden aanbod.

1 jaar Zorgeloos van KPN met 5GB aan data voor €. 32,50!

Zo niet? Dan verleng ik niet, zit ik mijn 6 maanden helaas nog even uit en ben ik pleite zodra ik kan.

Met vriendelijke groet,

Een reeds bestaande, boze klant!

&nbsp;

## Mijn voorstel aan T-mobile

Beste T-Mobile,

Met het wegvallen van Hi, voel ik me verlaten door KPN en het meest verbonden aan jullie! Klant gericht, gewoon op de persoon af met een enorme levendige community achter jullie, kijk maar naar <a href="https://twitter.com/klantexperts" target="_blank">@klantexperts</a>!

Met Ali-B als mascotte en jullie eerlijke contracten (bij onbeperkt, gratis 120 minuten in europa!!) voel ik me het meest &#8220;connected&#8221; met jullie!

Zorg nou asjeblieft dat het netwerk ook in Wolphaartsdijk rond juni 2016 goed is, dan zorg ik dat jullie half mei 2016 mijn getekende contract bij jullie op de deurpost ligt!

Hopelijk tot juni 2016! Zet hem op!

Met vriendelijke groet,

Een toekomstige klant!

ps: zoeken jullie nog een Zeeuwse ambassadeur? Call me!

&nbsp;

## Mijn voorstel aan Vodafone

Beste Vodafone,

Sorry, na T-Mobile zijn jullie mijn tweede keus. Natuurlijk hoop ik dat T-Mobile het voor elkaar krijgt om hun netwerk over mijn kleine woonplaats Wolphaartsdijk dicht te krijgen.

Mocht dat niet zo zijn dan sta ik rond juni 2016 voor jullie deur! Met jullie &#8220;New Phone Every Year&#8221; actie hebben jullie een krachtige klanten binder gevonden. Iets waar de heren van KPN nog een puntje aan kunnen zuigen!

Wellicht tot 2016!

Met vriendelijke groet

En wellicht toekomstige klant!