---
author: tvdsluijs
categories:
- Grumpy
comments: 'true'
date: 2011-02-15 16:41:00+00:00
hits:
- '940'
layout: post
permalink: /2011/02/tumblr-nou-toch-maar-nie.html
title: "Tumblr \u2026. nou toch maar niet"

---
Vorige week heb ik een Tumbrl.com account aangemaakt, met de bedoeling om daar mijn blog verder te zetten.

Ik had er ook een berichtje over geschreven op mijn tumblr account.

Tja, sinds 26 januari 1999 (al weer 12 jaar geleden dus) is www.vandersluijs.nl actief en ben ik er eigenaar van.

In die tijd is er op het gebied van internet veel veranderd. En eigenlijk ook weer niet zo heel veel.

Een website is nog steeds een website, en een blog dus nog steeds een blog.

Sinds 1999 heb ik dus ook al van alles op mijn website gehad. (kijk hier voor een overzicht).

Ik ben van een statische site over gestapt naar frontpage, naar een asp site daarna een joomla site (of eigenlijk joomla sites) en ben sinds een jaar of 2 overgestapt op WordPress.

Ik vind wordpress echt super. Het is goed in elkaar gezet en toch eenvoudig. Alles zit er op en er aan en je kan het uitbreiden tot zover je zelf wilt.

Maar er is toch een maar aan een wordpress site hebben.

Zo moet je natuurlijk altijd je site (en dan bedoel ik wordpress) updaten. Nu gaat dat stukken makkelijker dan met een Joomla! site, maar toch.

Tevens is toch niet alles zo maar out of the box. Daarnaast dien je dus een goede provider te hebben (gelukkig heb ik die ;-)) en dien je rekening te houden met dat je site gehackt kan worden, data verkeer (vorig jaar had ik in 3 dagen een keer 6GB er door gejaagt) enz enz enz.

Nu zijn er diverse bedrijven die weblog tools out of the cloud bieden.

Je kan ze netjes koppelen aan je eigen domein naam, en de dienst regelt verder alles voor je.

Zo heb je blogger, wordpress.org, posterous en Tumblr.

Op dit moment heb ik gekozen voor Tumblr. Waarom? Het ziet er goed uit, is snel en er zijn bergen themes voor te vinden.

Allemaal en bergen voordelen ten opzichte van een eigen blog op een eigen server houden.

Zijn er dan geen nadelen……

Ja er zijn er eigenlijk 2. 

1. Geen idee waar mijn site nu eigenlijk staat. Ja ja ja hij staat in de Cloud maar waar is die dan? (gelukkig kan je sinds kort backups maken van je tumblr site)

2. Stel tumblr gaat failliet, of gaat in eens geld vragen voor de nu nog gratis dienst… wat dan?

Efin, ik stap dus over. Mijn www.vandersluijs.nl pagina zal een portal worden naar

Scratchpad (wordt mijn blog)

Fotoboek (wordt mijn foto portfolio)

en nog wat items.

Overigens, wat denken jullie, zal ik de naam scratchpad blijven houden of zal ik het heel nederlands maken en Kladblok noemen?

Of hebben jullie een beter idee voor een blog naam (naam.vandersluijs.nl)?

Tumblr zag er in eerste instantie erg goed uit.

Alles zat er op en er aan. Het werkte snel en goed.

Ik kwam echter na 5 dagen achter één heel groot nadeel.

Google pikte mijn artikelen van scratchpad.vandersluijs.nl niet op.

Waar ik met WordPress gemiddeld binnen 1 dag gevonden wordt met mijn nieuwe artikelen ben ik helaas met Tumblr niet te vinden.

Tja…. das nou jammer want daar doe ik het dus niet voor.

Oftewel, leuke test, maar ik ga gewoon door met bloggen op mijn eigen gehoste WordPress site.