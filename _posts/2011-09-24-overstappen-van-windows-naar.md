---
author: tvdsluijs
categories:
- Tech
comments: 'true'
date: 2011-09-24 18:18:00+00:00
dsq_thread_id:
- '5973407873'
hits:
- '948'
layout: post
permalink: /2011/09/overstappen-van-windows-naar.html
title: Overstappen van Windows naar Kubuntu/Ubuntu

---
Okay, vandaag gaat het misschien wel gebeuren. Vandaag ga ik de stap proberen te maken van Windows 7 naar Kubuntu.

Om eerst maar even wat de wereld uit te helpen. Dit verhaal geldt voor iedereen die over wil stappen van Windows (xp/vista/7/ en straks 8) naar Ubuntu of Kubuntu.

Over het algemeen zal wat ik vertel hier gelijk zijn voor Ubuntu en Kubuntu. Ik kies zelf voor Kubuntu omdat ik op dit moment de layout en de desktop technieken net even wat mooier vindt. En zeg nou zelf, het oog wil ook wat.\`

Voornaamste reden voor mij om tot nu toe niet over te stappen zijn eigenlijk de windows programma’s geweest. Ik weet me erg snel de weg in te vinden en de door mij gebruikte windows applicaties zitten nou eenmaal heel goed in elkaar.

Neem Adobe Lightroom, dat is echt mijn ideale fotobeheer programma. Is eigenlijk tot nu toe geen goede vervanging voor te vinden op Linux. En ik gebruik dagelijks total commander…. is in mijn ogen ook nog geen goede vervanging voor.

Kunnen die programma’s dan niet onder linux draaien? Denk het wel… ik ga het in ieder geval proberen. En anders even een multi-boot maken met windows of onder windows vmware draaien.

Maar waarom dan wel overstappen naar Kubuntu? En waarom blijf ik niet bij Windows?

Nou, ik vind windows niet echt een OS wat uitblinkt in veiligheid / gemak en openheid. Neem nu als er updates zijn onder Microsoft Windows, Windows vraagt je niet of je misschien wilt herstarten. Nee op sommige momenten is er geen ontkomen aan en hup… zit je midden in een Word Document te typen en herstarten maar. Zonder waarschuwing of iets.

Ook verplicht Windows je de laatste tijd altijd te updaten. Misschien wil ik dat wel helemaal niet. En wat te denken van alle miljoenen virussen die er zijn? Windows staat er standaard bijna wagenwijd voor open. Daarnaast loopt windows altijd “vol”, dat wil zeggen dat het na een paar maanden allemaal heeeeeeel traag gaat op je pc met een windows installatie. Ik zeg altijd, elk half jaar opnieuw installeren en dan blijft je pc snelheid optimaal.

Dat soort problemen kent Kubuntu niet. Zijn natuurlijk wel weer andere problemen, maar goed dat zien we dan wel weer. Ik wil nu een snel systeem dat wel binnen 7 minuten opstart 

Heb ik het al eerder geprobeerd? Ja zeker. Maar op de één of andere manier verlangde ik toch weer steeds terug naar dat logge beest van een windows. Deels omdat ik er gewoon de tijd niet voor nam om het goed te doen, en deels omdat ik niet alle applicaties kon vinden die ik nodig had.

Echter heb ik nu diverse engelstalige sites gelezen dat het vooral een kwestie van doorzetten is en diverse van mijn collega’s zijn zo handig met linux en de console dat ik het eigenlijk niet meer kan aanzien dat zij zo snel zijn met hun systeem en ik zo vreselijk traag.

Efin, een goed startpunt is natuurlijk mijn artikel (of artikelen) en bijvoorbeeld deze site.

Ik denk dat ik mijn artikel maar opdeel in verschillende artikelen en dat ik het maar een projectje er van maak.

Geef gerust tips als je mijn verhaal leest en denkt, dat kan handiger!

Artikel 1: Overstappen van Windows naar Kubuntu/Ubuntu;   
Artikel 2: Overstappen naar Kubuntu, werkzaamheden vooraf;   
Artikel 3: Overstappen naar Kubuntu, Kubuntu installeren;   
Artikel 4: Overstappen naar Kubuntu, Applicatie’s installeren;   
Artikel 5: Overstappen naar Kubuntu, Bestanden overzetten;