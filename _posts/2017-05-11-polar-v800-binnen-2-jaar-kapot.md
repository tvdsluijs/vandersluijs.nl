---
id: 4320
title: Polar V800 binnen 2 jaar kapot
date: 2017-05-11T16:28:49+00:00
excerpt_separator: '<!--more-->'
author: Theo van der Sluijs
layout: post
guid: https://www.vandersluijs.nl/?p=4320
permalink: /2017/05/polar-v800-binnen-2-jaar-kapot.html
hits:
  - "204"
dsq_thread_id:
  - "5886317978"
feature-img: https://vandersluijs.resultants-e.nl/2017/06/vocht-polar-v800-1-825x510.jpg
categories:
  - Tech
tags:
  - Polar
  - v800
---
<section class="gh-view"> <section id="ember2103" class="ember-view view-container view-editor"> <section class="entry-preview js-entry-preview "> <section class="entry-preview-content js-entry-preview-content"> 

<div id="ember2111" class="ember-view rendered-markdown js-rendered-markdown">
  <p>
    Blij, heel blij ben ik de afgelopen anderhalf jaar geweest met mijn Polar V800! Ik heb er zelfs mijn Samsung Gear S3 Frontier voor weg gedaan. Maar sinds een paar weken ben ik minder blij met mijn Polar. Er zit namelijk vocht in en ik weet niet hoe. Ik weet alleen dat mijn polar V800 dus binnen 2 jaar kapot is.
  </p>
  <!--more-->
  <p>
    Een week of 5 geleden zag ik het voor het eerst. Ik was aan het fietsen en dacht dat mijn horloge vies was. Ik wreef over het glas en kreeg het er niet af. Ik snapte af, om te kijken wat het was en ik schrok me een hoedje&#8230; zit er nou condens in mijn horloge?
  </p>
  
  <p>
    Ik fietste snel naar huis en gelukkig was het thuis weg&#8230; pffff opluchting! Hopelijk was het éénmalig.
  </p>
  
  <p>
    Helaas zag ik de witte condens waas daarna steeds vaker onder het glas van de Polar V800 zitten.
  </p>
  
  <p>
    Janken kon ik wel, net mijn Samsung Gear S3 Frontier zo goed als nieuw verkocht, puur omdat ik het gewoon weg geen sporthologe vindt, en dan gaat nu mijn Polar V800 kapot.
  </p>
  
  <h2 id="condens">
    Condens
  </h2>
  
  <p>
    En hoe kan het dat er water in zit&#8230; ik zie toch echt een witte vocht laag aan de binnenkant van mijn horloge zitten. 40 meter diep kan die volgens de handleiding.
  </p>
  
  <p>
    Nou ik kan je zeggen, ik ben er geen 40 meter diep mee geweest. En nu zit er dus condens aan de binnenkant van het glas.
  </p>
  
  <p>
    Het vreemde is dat de condens vorming altijd op de zelfde plek begint. Onder aan waarna het langzaam naar boven uitstrekt. En nog best veel ook, dus voor de electronica in het horloge zeer slecht lijkt mij.
  </p>
  
  <h2 id="reparatiev800">
    Reparatie V800
  </h2>
  
  <p>
    Gelukkig kan hij, volgens een mail van het Polar Service Center gemaakt worden. Wat het gaat kosten, ik heb geen idee. Dus ik ga hem opsturen richting Polar.
  </p>
  
  <p>
    Wel vonden ze het handig om me even de FAQ of veel gestelde vragen door te lezen om op die manier geen onnodige kosten te krijgen.
  </p>
  
  <p>
    En wat las ik bij FAQ 8 tot mijn verbazing:<br /> 8. Zijn de knoppen van de polsunit onder water ingedrukt, waardoor vocht in de ontvanger is gekomen? Stuur uw Polar product op naar de Central Service van Polar.
  </p><section id="image-uploader-2112" class="js-drop-zone"> 
  
  <div id="ember2115" class="ember-view">
    <div class="gh-image-uploader -with-image">
      <div>
        <img src="https://itheo.nl/images/2017/05/vocht-polar-v800---2.jpg" />
      </div>
    </div>
  </div></section> 
  
  <h2 id="onderwatergebruikpolarv800">
    Onderwater gebruik Polar V800
  </h2>
  
  <p>
    Hummmmm knoppen onder water dus niet indrukken? Ik kan me ff niet meer herinneren of ik dat ooit wel of niet gedaan heb, maar blijkbaar moet je dat dus niet doen, maar je kan dat dus niet doen met een horloge wat 40 meter diep kan? Ik kan me niet voorstellen dat op 40 meter diep de druk niet net zo hoog is als het indrukken van één van de knoppen.
  </p>
  
  <p>
    Maar goed, Polar geeft aan dat het heel druk is op de service afdeling&#8230;. misschien rond deze tijd veel Polar V800 horloges terug?
  </p>
  
  <p>
    Morgen gaat hij op de post, en loop ik dus voorlopig rond zonder smart-sport-watch.
  </p>
  
  <p>
    Mocht je het zelfde probleem hebben, ga dan naar de <a href="https://service.polar.com/service/pscspreregnl.nsf/Starting?OpenForm">reparatie pagina</a> van Polar.
  </p>
</div></section> </section> </section> </section> 
