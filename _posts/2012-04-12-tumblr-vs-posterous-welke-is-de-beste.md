---
id: 206
title: Tumblr vs posterous, welke is de beste?
date: 2012-04-12T08:03:00+00:00
author: Theo van der Sluijs
layout: post
guid: http://vandersluijs.nl/blog/index.php/2012/04/12/tumblr-vs-posterous-welke-is-de-beste/
permalink: /2012/04/tumblr-vs-posterous-welke-is-de-beste.html
blogger_bid:
  - "7319082336334478150"
blogger_blog:
  - blog.vandersluijs.nl
blogger_id:
  - "5272383423668017977"
blogger_author:
  - g104814725400115166555
blogger_comments:
  - "0"
blogger_permalink:
  - /2012/04/tumblr-vs-posterous-welke-is-de-beste.html
hits:
  - "503"
itrr_another_apply:
  - 'no'
dsq_thread_id:
  - "5792850711"
categories:
  - Tech
---
Diverse malen al heb ik rond gekeken in de wereld van blog services. Ik gebruik al jaren wordpress maar iets in mij zegt me dat ik over moest stappen. Daar over straks meer.

Je hebt diverse blog services zoals blogger, posterous, tumblr, wordpress.org en nog een tig tal andere. Ik was zelf vooral geinteresseerd in tumblr en posterous.

De features van beide blog services kan je opzoeken op hun site zelf, maar ik lees liever van gebruikers waarom ze liever de ene dan de andere gebruiken. En zoals je begrijpt heb je 2 kampen. De ene gebruikt liever tumblr en de andere posterous. Om redenen die mij persoonlijk eigenlijk niet zo heel veel zeggen en mij daardoor dus niet echt een richting in duwen.<a name="more"></a>

Hieronder een verdeling van wat mij is opgevallen:    
Van tumblr zeggen ze dat het een micro blogging site is. Maar dat is helemaal niet zo want je kan prima grote blog’s er op schrijven. Aan de andere kant heeft tumblr een berg meer (mooie) thema’s die je kan gebruiken.

Echter posterous zit met de spaces weer wat beter in elkaar en kan je ook prive spaces (of blogs) maken. Tumblr heeft sinds kort ook zo iets en kan je gewoon diverse blogs aan maken.

Posterous heeft een goede import tool voor andere blog services of je eigen wordpress blog, echter werkt die niet altijd en je kan sowieso je reacties niet importeren. Dus helaas pindakaas die ben je kwijt. Tumblr heeft helemaal geen import mogelijkheid voor andere blogs maar gelukkig heeft wordpress wel een plugin waarmee je je blog in 1 keer naar je tumblr account kan pushen. Ik had zo’n 180 artikelen die prima naar tumblr gezet werden….. alleen plaatje… tja dat doet hij dan weer niet. Reacties ook niet overigens maar daar is wellicht een workaround voor.

Reacties op je huidige blog overzetten naar tumblr (of posterous) is dus een probleem. Maar misschien heb ik voor tumblr een oplossing. Tumblr ondersteunt namelijk externe reactie tools zoals disqus. Ik denk, maar weet niet zeker, dat wanneer je de disqus plugin in wordpress zet je deze later kan koppelen aan je tumblr account. Ik ga het proberen maar er is dus nog geen zekerheid geboden.

Probleem natuurlijk bij gebruik van een externe partij om je reacties in op te slaan is dat wanneer die partij er mee stopt of wanneer ze er geld voor gaan vragen dat je de klos bent.

Het mooie van tumblr is verder dat je artikelen een bepaalde status kan geven zodat het geen artikel meer is maar bijvoorbeeld een filmpje, geluidsfragment , een foto, link of een quote. Hiermee kan je leuk onderscheid maken in verschillende onderdelen.

Posterous en tumblr ondersteunen beide pagina’s. Dat zijn een soort van niet blog-achtige statische gegeven pagina’s. Bijvoorbeeld waar je je site voorwaarden kan neerzetten.

De thema’s die je in tumblr kan gebruiken zijn van zeer simpel tot uiterst geavanceerd. Zo kan je vaak in een soort van configuratie scherm heel veel gegevens invoeren waarmee hij je site dan vult. Zoals bijvoorbeeld social media koppelingen. Kleuren en teksten kan je in zowel posterous en tumbr vaak wel zetten. Maar nogmaals, posterous heeft een handje vol met thema’s voor je site, tumblr heeft er een kleine 2000.

Uploaden van media en filmpjes naar tumbrl gaat heel goed, die heeft een eigen service waarmee hij het omzet naar een eigen formaat maar je kan ook gewoon externe media zoals van youtube, vimeo, picassa enz er in zetten en die laat hij dan met rust.

In posterous kan je plaatjes uploaden, maar filmpjes dien je zelf aan te leveren volgens mij.

Bij zowel posterous als bij tumblr kan je je blog koppelen aan een eigen (sub)domein. Dat is wel zo handig als je een mooie blog url wilt hebben.

In beide blog services heb kan je overigens ook zelf thema’s bouwen als je een beetje technische achtergrond hebt is dat niet heel ingewikkeld.

Posterous is overigens sinds kort overgenomen door twitter. Dat kan zowel voordelig als nadelig uitpakken. Tweetdeck is ook overgenomen door twitter en per direct lag alle ontwikkeling aan tweetdeck stil. (daarom ook mijn overstap van tweetdeck naar seemic) Dat zou kunnn gebeuren bij posterous. Aan de andere kant zit er nu wel een grote partij achter en is de zekerheid dat het kan blijven bestaan redelijk groot.

Waar tumblr het geld vandaan haalt om te blijven bestaan is mij een groot raadsel. Ik zal dat toch nog eens nazoeken.

Last but not least, beide services zijn gratis! (hopelijk blijft dat ook zo).

Maar wat is nu de beste?

Om eerlijk te zijn weet ik het niet, of kan ik het niet zeggen. Ze hebben beide veel positieve punten en ook wat negatieve punten. Maar al met al gezien zijn ze beide prima.

Een account aanmaken kost helemaal niets dus ik zou zeggen, probeer ze allebei eens en laat me hieronder weten voor welke jij bent gegaan.