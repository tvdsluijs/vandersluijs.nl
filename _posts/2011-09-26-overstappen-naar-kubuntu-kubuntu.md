---
author: tvdsluijs
categories:
- Tech
comments: 'true'
date: 2011-09-26 03:05:00+00:00
dsq_thread_id:
- '5943102085'
hits:
- '603'
layout: post
permalink: /2011/09/overstappen-naar-kubuntu-kubuntu.html
title: Overstappen naar Kubuntu, Kubuntu installeren;

---
Het installeren van Kubuntu is eigenlijk heel makkelijk… zou je denken. Maar de pret begon bij mij al aan het maken van de CD. Met mijn Dell Studio 1749 kreeg ik met geen mogelijkheid een ISO gebrand. Tuurlijk heb ik de laatste versie van Kubuntu eerst van de site gehaald en daarna met het open source pakket CDBurnerXP de Iso geprobeerd te branden… maar ook al zei CDBurnerXp dat hij hem netjes gebrand had, opstarten van CD deed hij niet.

Na veel geklooi was ik het zat met die CD’s en heb ik het op een andere manier aangepakt. Je kan natuurlijk ook iets installeren vanaf USB. Dus pakte ik mijn USB stick van 16GB en installeerde daar Universal USB Installer op. Daarmee kan je gelijk de juiste Kubuntu ISO aangeven en draaien maar.  
Bij de herstart druk je even op F12 (althans op mijn DELL) en dan kan je kiezen hoe je PC waarvanaf moet opstarten. USB dus. En waarempel binnen een minuut staat het opstartscherm van Kubuntu voor mijn neus. Hier kies je voor Kubuntu vanaf USB draaien. (wees niet bang, er komt nog een stap waar je kan kiezen voor direct installatie)

Als je nou denkt… nou ik wil eerst ff kijken of het allemaal werkt. Dan kan dat natuurlijk ook. Je hoeft niet te installeren om te kijken hoe Kubuntu werkt.

Hier een youtube filmpje van hoe de installatie in zijn werk gaat

Na de installatie liep ik gelijk tegen een probleem aan. Ik had namelijk geen internet. Waar ik op dat moment zat had ik alle en toegang tot WiFi en dat werkte op de een of andere manier niet.

Ik heb later mijn laptop maar aan een vast UTP netwerk gegooid en ben gaan zoeken naar een oplossing hier voor. Ik heb van alles geprobeerd om mijn WiFi goed te krijgen. Herinstallatie van de Broadcom drivers. Het werkte allemaal niet. En toen kwam ik op een site die mij vertelde dat mijn WiFi waarschijnlijk uit stond. Dat kan Kubuntu niet zo zien. Dat wil zeggen, Kubuntu ziet wel dat er WiFi in zit, maar als het WiFi uitstaat bij opstarten kan hij niet zeggen “He, je WiFi staat uit”. Je kan gewoon geen connectie maken. Ook het wifi aan en uitzetten, of uit en aan onder Kubuntu kan niet. Dus het moet AAN staan als je Kubuntu opstart.

Geloof me… mijn F2 toets is WiFi aan/ uitzetten (standaard!) als ik de F2 toets als F2 toest wil gebruiken moet ik eerst FN ingedrukt houden (welke HOND heeft dat bedacht!) Dus ja… mijn WiFi staat uit, ik zet het vaak per ongeluk uit… of aan!

Dus… ik had WiFi en ik had een werkende Kubuntu omgeving. Er vielen me gelijk wat dingen op.

mijn slidepad op mijn laptop is super gevoelig! Als ik aan het typen ben dan vliegt mijn muis van hot naar her. hoe ga ik dit stukje tekst op internet krijgen? (ik gebruik altijd Windows Live Writer… maar wat gebruik ik op Kubuntu?  
Voor puntje 2 had ik snel iets gevonden. Namelijk Blogilo, een Blog tool die je op Linux kan gebruiken. Zag er mooi uit…. maar werkte niet echt. Dus op zoek naar iets anders… dat werd al snel ScribeFire.

Puntje 1 moet ik nog even achter aan…. want die slidepad daar wordt ik nu al helemaal gek van.

Artikel 1: Overstappen van Windows naar Kubuntu/Ubuntu;   
Artikel 2: Overstappen naar Kubuntu, werkzaamheden vooraf;  
Artikel 3: Overstappen naar Kubuntu, Kubuntu installeren;  
Artikel 4: Overstappen naar Kubuntu, Applicatie’s installeren;  
Artikel 5: Overstappen naar Kubuntu, Bestanden overzetten;