---
id: 177
title: Zomaar een dag in Griekenland, oplossing Crisis
date: 2012-09-17T15:20:00+00:00
author: Theo van der Sluijs
layout: post
guid: http://vandersluijs.nl/blog/index.php/2012/09/17/zomaar-een-dag-in-griekenland-oplossing/
permalink: /2012/09/zomaar-een-dag-in-griekenland-oplossing.html
blogger_bid:
  - "7319082336334478150"
blogger_blog:
  - blog.vandersluijs.nl
blogger_id:
  - "1441424190669851071"
blogger_author:
  - g104814725400115166555
blogger_comments:
  - "0"
blogger_permalink:
  - /2012/09/zomaar-een-dag-in-griekenland-oplossing.html
hits:
  - "1327"
categories:
  - My Life
---
Het is een mooie onbewolkte dag in een klein Grieks dorpje. De straten zijn leeg, de enige   
beweging komt van overscherende zwaluwen en de zon die de lucht boven het gescheurde   
asfalt doet trillen.

Het zijn slechte tijden. De dorpelingen hebben schulden en allen leven op de pof.

Dan rijdt een té nieuwe auto het dorp binnen. Her en der doemen in de huisjes nieuwsgierige gezichten op vanachter de afgebladerde luiken. De auto stopt bij een klein hotelletje en een welgestelde toerist stapt uit. De rest van het gezin blijft in de auto achter.

De man gaat het hotel binnen en meldt de eigenaar dat hij graag de kamers wil bekijken om   
er misschien voor een nacht een kamer te huren. Dat kan, zegt de eigenaar en geeft de   
toerist een aantal sleutels mee.

Als onderpand daarvoor legt de toerist 100 Euro op de balie.

Het moment dat de bezoeker de trap op loopt, pakt de hoteleigenaar het geld.

Hij rent naar de slager en betaalt daar zijn schulden.

De slager neemt vervolgens die 100 Euro, loopt de straat uit en betaalt de boer.

De boer neemt het geld en betaalt zijn uitstaande rekening bij de koelopslag.

De man daar neemt het geld en rent naar de kroeg om zijn drankrekening te betalen.

De kroegbaas schuift het bedrag door naar een aan de bar zittende prostituee, waarbij hij   
nog schulden had.

De prostituee rent naar het hotel om daar haar uitstaande rekening van 100 euro te betalen.  
Ze legt het legt geld op de balie.

Op dat moment komt de toerist de trap weer af, pakt het geld van de balie en geeft aan dat  
de kamers hem niet bevallen.

In een stofwolk verlaat hij het dorp.

Niemand heeft iets geproduceerd.   
Niemand heeft iets verdiend.  
Maar iedereen is zijn schulden kwijt en ziet de toekomst weer met optimisme tegemoet&#8230;

Zomaar een dag…

Bron: een goede vriend (die het weer van het internet heeft gehaald  )