---
id: 237
title: Voedingsconsulent weet raad bij behoud en opbouw spiermassa
date: 2015-06-13T09:23:27+00:00
author: tvdsluijs
layout: post

permalink: /voedingsconsulent-weet-raad-bij-behoud-en-opbouw-spiermassa/


vw_enable_review:
  - "0"
dsq_thread_id:
  - "5602650190"
image: https://40enfit.resultants-e.nl/2015/06/FullSizeRender.jpg
categories:
  - Food
  - Lifestyle
tags:
  - voeding
---
<div>
   Deze week ben ik naar de voedingsconsulent geweest. Zoals je wellicht in één van mijn eerdere artikelen hebt gelezen ben ik zo’n 8 jaar geleden enorm veel afgevallen (± 17 kilo) door het volgen van het Sonja Bakker dieet.
</div>

Ik was enorm blij dat ik zo was afgevallen, echter was ik minder blij met dat mijn spiermassa ook enorm afgenomen was. Als je een soort van crash dieet volgt dan neemt je lichaam de rigoreuze beslissing om alles te gebruiken aan energie wat het kan vinden. En daarbij zoekt het eerst naar de makkelijke energie bronnen en dat zijn helaas eerder je spieren dan je “oude” vetcellen.

En dat wilde ik dit keer niet<!--more-->

<div>
  Om er zeker van te zijn dat ik niet weer enorm ging inleveren op mijn spiermassa heb ik een afspraak gemaakt bij de voedingsconsulent, of eigenlijk diëtiste (maar ik ben niet op dieet …toch?).</p> 
  
  <p>
    Ik hoopte dat zij mij aanwijzingen kon geven door mijn voeding nog meer aan te passen zodat ik wel vet zou afvallen, maar mijn spieren zou behouden (of zelf kon opbouwen).
  </p>
  
  <p>
    Van te voren had ik al een lijst gemaakt met wat ik zoal eet en drink gedurende de dag en hele week. Dat bleek achteraf heel handig. Tijdens het gesprek had ik hierdoor meer tijd om dieper in te gaan op bepaalde vragen want ze hoefde niet meer de hele vragenlijst af met wat ik zoal eet.
  </p>
  
  <p>
    Dus tip van mijn kant: mocht je een afspraak maken meteen diëtiste of voedingsconsulent, maak alvast een dagboekje met wat je zoal nuttigt van dag tot dag en stuur dat vooraf vast op. Scheelt tijd tijdens het intake gesprek en dan kan de persoon zich alvast wat beter voorbereiden.
  </p>
  
  <p>
    Mijn voedingsconsulent heeft naar aanleiding van mijn eetgedrag een overzicht opgesteld waarin staat dat ik “slechts!” 1400 Kcal binnen krijg per dag. Voor iemand die een BMR heeft van 1780 is dit dus heel weinig. Moet ik het wel even nuanceren. Ik heb niet al mijn eten afgewogen dus die 1400 is een richtlijn, kan dus ook zijn dat ik 1600 binnen krijg, maar het zal niet veel hoger zijn dan dat.
  </p>
  
  <p>
    Nu heb ik zelf een zittend beroep, dus heb ik dat sporten echt wel nodig om mijn Kcal’s er door te jagen. Mijn Polar M400 zegt dat ik op een gemiddelde dag er zo’n 2900 (soms iets meer of iets minder) door heen jaag, en dat komt dan met name door het sporten.
  </p>
  
  <p>
    Een kleine rekensom zegt dat het niet gek is dat ik de afgelopen maanden zo hard ben afgevallen want met 2900 Kcal verbruik en 1600 aan inname, verbruikt mijn lichaam dus 1300 Kcal per dag extra en dat haalt hij dus uit mijn vet-voorraad. Weer een kleine rekensom zegt dan dat ik per week zo’n 9100 Kcal extra verbruik dan dat ik binnen krijg en zou ik theoretisch gezien dus 1 kilo per week moeten afvallen.
  </p>
  
  <p>
    Wat gek genoeg precies overeenkomt met wat mijn weegschaal zegt. Ik woog namelijk op 6 mei 81 (en een beetje) en op 8 juni woog ik 77 kilo. Oftewel ben ik de afgelopen 4 weken 4 kilo afgevallen.
  </p>
  
  <p>
    Mijn voedingsconsulent onderschreef ook dat het goed ging met het afvallen. Ze gaf nog wel wat tips om bepaalde snacks te vervangen. Bijvoorbeeld door mijn 10-uurtje wat een plak ontbijtkoek is door Knäckebröd te vervangen en bijvoorbeeld ipv mijn glas rode wijn ’s avonds te laten staan. Maar ja, moet nog wel iets leuks blijven in je leven dus het zou ook geen probleem zijn als ik dit wel zou nuttigen.
  </p>
  
  <p>
    Maar nu over naar de spieren. Mijn initiële vraag was natuurlijk niet zo zeer hoe ik nog meer kan afvallen, want dat deel gaat prima, maar meer hoe ik mijn spiermassa kan behouden en meer kan opbouwen. En het antwoord kon niet eenvoudiger. Geen dure potten whey of proteïne, geen speciale recepten of ingewikkelde menu’s. Nee! Ik kan het allemaal heel eenvoudig houden.
  </p>
  
  <p>
    Na iedere workout 100 gram magere kwark.
  </p>
  
  <p>
    Ja je leest het goed! Magere kwark! In kwark zit namelijk (per 100gram) zo’n 10 gram aan eiwitten. En, wat gelijk meegenomen is, zitten er in kwark nog meer gezonde ingrediënten. Zo zit ik volgens de voedingsconsulent niet al te hoog in mijn calcium. Magere kwark bevat zo’n 130 mg calcium, pak ik dat ook gelijk even mee.
  </p>
  
  <p>
    De tip van Marloes op <a href="http://www.optimavita.nl/voeding/zelf-een-eiwitshake-maken-zonder-poeder/">Optimavita.nl</a>  was dus helemaal zo gek nog niet.
  </p>
  
  <p>
    Overigens mag ik van de voedingsconsulent ook meer eieren eten, meer eiwitrijke vleeswaren zoals kip-filet of wat ongezouten noten.
  </p>
  
  <p>
    Voor mij wordt het dus vooral meer kwark eten na een workout. Let wel: kwark bevat vooral langzame eiwitten dus misschien dat ik er in de toekomst toch nog een Whey Isolaat doorheen schep om de eerste uren een snelle eiwit aan mijn spieren te geven.
  </p>
  
  <p>
    Al met al was ik blij met het gesprek met de voedingsconsulent. Het is in principe een éénmalig gesprek, met één keer een mail update aan haar van mijn kant. Ik zit op de goede weg dus voor mij was dit bezoek meer dan prima.
  </p>
</div>