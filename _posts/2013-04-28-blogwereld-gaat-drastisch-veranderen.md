---
id: 127
title: Blogwereld gaat drastisch veranderen
date: 2013-04-28T13:33:00+00:00
author: Theo van der Sluijs
layout: post
guid: http://vandersluijs.nl/blog/index.php/2013/04/28/blogwereld-gaat-drastisch-veranderen/
permalink: /2013/04/blogwereld-gaat-drastisch-veranderen.html
blogger_bid:
  - "7319082336334478150"
blogger_blog:
  - blog.vandersluijs.nl
blogger_id:
  - "2587953541536059190"
blogger_author:
  - g104814725400115166555
blogger_comments:
  - "0"
blogger_permalink:
  - /2013/04/blogwereld-gaat-drastisch-veranderen.html
hits:
  - "999"
itrr_another_apply:
  - 'no'
categories:
  - Tech
---
Bloggen, miljoenen mensen doen het. Ik doe het. Ik heb al jaren plezier in het overbrengen van mijn gedachten, tips en tricks op internet in de vorm van een blog.

Maar de komende tijd gaat het bloggen heel erg veranderen. Nieuws sites / fotografen en publishers gaan namelijk met advocaten, rechtzaken en hele hoge claims dreigen als je ook maar iets van deze partijen gebruikt.<!--more-->

Het is niet meer dan logisch dat bedrijven voor hun rechten op komen. Ze hebben geld geïnvesteerd in het schrijven van een artikel, het maken van een foto of enig ander iets wat ze publiceren (analoog of digitaal).

Een paar weken geleden heb ik net zoals <a href="http://www.kluun.nl/" target="_blank">kluun</a>, mijn site even op <a title="Site op zwart" href="https://vandersluijs.nl/2013/03/alle-plaatjes-weg-door-aankomende-rechtzaken.html" target="_blank">zwart gezet</a>. Dit omdat mijn klanten redelijk wat brieven kregen met claims over gebruikte thumbnails. Daar ik ook niet zeker was of ik de rechten had van alle door mij gebruikte plaatjes was de makkelijkste manier om dit even tegen te houden door de site op zwart te gooien.

En nu komt ronde twee. Nu gaan ook uitgevers blogs hard onder handen nemen. Zodra je een stuk tekst uit een krant of van een site plukt zal je dus aan de hoge boom gehangen worden en snel een brief verwachten van een advocaten kantoor.

Zo ook bijvoorbeeld de PZC. De gaat een bureau in zetten dat al hun publicaties op internet gaat zoeken zodat ze per gebruikt woord 36 cent kunnen gaan rekenen. De PCZ schrijft dit in hun artikel &#8220;[PZC let op auteursrecht](http://www.pzc.nl/copyright/pzc-let-op-auteursrecht-1.3788090)&#8220;. Ze schrijven in hun artikel dat ze tot 50 woorden gedogen, maar dat er daarna hard opgetreden wordt.

Helaas mag ik niet meer vertellen wat er in het artikel staat want dan krijg ik waarschijnlijk ook binnen kort een brief.

Ik moet dus ook heel veel artikelen gaan nalopen om te zien of ik niet per ongeluk meer dan 50 woorden heb gebruikt uit een artikel.

Echter, zullen heel veel partijen (die het overigens goed bedoelen) hier hard door getroffen gaan worden. Neem een voetbal vereniging die een leuk stuk uit de krant over hun prestaties op hun site zetten. Of een site voor bewoners van een gemeente die alle artikelen over hun gemeente verzamelen op een site. Dit soort partijen kunnen straks diep in de buidel tasten voor de auteursrechten of ze hebben straks een hele lege site zonder artikelen.

Het is natuurlijk de bedoeling om vooral partijen te pakken die geld verdienen over de rug van de partij die de auteursrechten heeft door een blog op te zetten waarmee ze veel advertentie inkomsten hebben via bijvoorbeeld adsense.

Maar het is wel heel zuur voor partijen die zoals een sport vereniging of een wijk vereniging die gewoon hun leden op de hoogte wil houden.

Natuurlijk zit er ook een keerzijde voor de auteursrechten hebbende partijen door deze manier van optreden. Nu krijgen ze nog heel veel doorverwijzingen van honderden sites die naar hun artikelen linken. Maar waarschijnlijk kiezen de eigenaren van deze blogs eieren voor hun geld en gaan ze dit soort blogsposts verwijderen om claims te voorkomen en zal een site waarheen gelinkt werd zijn google pagerank hard naar beneden zien gaan omdat ze nergens meer genoemd worden.

Ik ben in ieder geval nog een keer alle 448 blogs posts aan het doorlopen om te kijken of ik per ongeluk nog een artikel of deel van een artikel heb over genomen. Deze gaan bij mij allemaal de vuilnis in.

&nbsp;