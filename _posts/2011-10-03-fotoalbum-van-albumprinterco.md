---
author: tvdsluijs
categories:
- Tech
comments: 'true'
date: 2011-10-03 19:43:00+00:00
dsq_thread_id:
- '5937888398'
hits:
- '523'
layout: post
permalink: /2011/10/fotoalbum-van-albumprinterco.html
title: Fotoalbum van Albumprinter.com

---
Vandaag kreeg ik eindelijk mijn foto album binnen van albumprinter.com. Ik zeg eindelijk omdat ik er al vanaf 5 september op zit te wachten. Dat zijn dus zeg maar 19 dagen oftewel 3 werkweken. Dat het zo laat hier was kwam omdat de kwaltiteit volgens albumprinter niet goed genoeg bleek bij de nacontrole. Dus hebben ze hem opnieuw geprint voor me.

Eigenlijk wel goede service.

Ja, want service betekent dat je dus iets nakijkt voordat je het naar de klant stuurt.

Dus helaas moest ik wachten op de volgende print van mijn album.

Maar …. dat wachten werd vandaag beloont. Eindelijk kwam het album(pje) binnen.

Ik scheurde de envelop open. En bekeek de voor en achter kant. Dat zag er geod uit. Jesse in bad, met daar onder de tekst, Vakantie Cochem 2008.

Snel sloeg ik het album open…… en ….. tot mijn grote verbazing……. wie zijn die mensen. Bladzij na bladzij zag ik een jong stel, wat lekker vakantie aan het vieren was. (zie foto in linker bovenhoek).

Tja….. bij de controle controleren ze waarschijnlijk alleen of het er netjes uit ziet, niet ook daadwerkelijk of de juiste foto’s in je boekje staan.

Ik dacht, hup… gelijk bellen naar albumprinter.com. Tja, dat gaat dus niet. Geen telefoon nummer. Maar wel een chat kan je openen met één van de medewerkers. Dan dat maar.

Lees hieronder … en huiver:

U chat nu met Maria-Laura  
Maria-Laura: Goedemiddag kan ik u helpen?  
Theo: goedemiddag.  
Theo: vandaag kreeg ik eindelijk mijn fotoalbum binnen.  
Theo: de voorkant en de achterkant zien er prachtig uit (hardcover)  
Theo: maar de mensen die er in staan, die ken ik niet.  
Theo: oftewel…… de foto’s aan de binnenkant zijn niet van mij  
Maria-Laura: Oh jee dat is niet best.  
Maria-Laura: Heeft u misschien een ordernummer  
Theo: album id = xxxxxxxxxxx  
Theo: betaling APxxxxxxxxx  
Maria-Laura: Niet meer nodig  
Maria-Laura: Het spijt ons dat uw bestelling niet aan de kwaliteit voldoet die u van ons mag verwachten. Bij wijze van uitzondering nemen we uw bestelling opnieuw in productie, zonder dat u het afgekeurde exemplaar aan ons hoeft te retourneren. U ontvangt per e-mail een bevestiging wanneer er een nieuw exemplaar ter verzending is aangeboden.  
Theo: maar dat is dus de tweede keer al.  
Maria-Laura: Oh is dat zo.  
Theo: ik heb nog niet eerder het foto album ontvangen, maar wel al een mailt gehad dat het langer ging duren omdat het album niet juist geprint was ofzo.  
Maria-Laura: Oh okay.  
Maria-Laura: Dat kan gebeuren inderdaad.Onze excuses voor de vertraging.  
Maria-Laura: Ik heb uw bestelling nogmaals in productie genomen.  
Theo: hoe lang gaat het nu dan nog duren ? Denkt u ?  
Maria-Laura: Ik verwacht binnen 7 werkdagen. Waarschijnlijk nog eerder omdat uw bestelling voorrang krijgt op alle nieuwe bestellingen.  
Theo: okay, ik wacht het wel weer af. zover bedankt.  
Maria-Laura: Graag gedaan

Het grappige is dus dat ze zich geen zorgen maakt over het feit dat ik dus nu in iemand zijn leven zit te gluren en ik het boekje gewoon mag houden (“zonder dat u het afgekeurde exemplaar aan ons hoeft te retourneren”) met foto’s die niet van mij zijn. (zullen die mensen leuk vinden).

Ook de reactie : “Oh is dat zo.” is een nogal vreemde opmerking, ze viel een beetje uit haar rol zeg maar.

Maar goed, ik zit dus nog steeds zonder mijn foto album… maar wel met foto’s van personen die ik niet ken…. erger nog, waarschijnlijk hebben zij nu een boekje met foto’s van mijn vakantie. Gelukkig loop ik niet in mijn blote… tralalalala rond .

Maar goed, mocht je de mensen op de foto, links boven in, herkennen, laat ze dan naar me mailen, is stuur ze dan mijn fotoboekje met hun foto’s naar ze op.

Ene…..

Ik bestel niet meer bij albumprinter.com. Nee bedankt, volgende !