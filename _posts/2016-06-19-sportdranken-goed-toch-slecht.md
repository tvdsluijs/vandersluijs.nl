---
id: 2869
title: Zijn sportdranken goed, of toch slecht?
date: 2016-06-19T09:47:09+00:00
author: Tanja Brouwer
layout: post

permalink: /sportdranken-goed-toch-slecht/

vw_post_layout:
  - right
vw_enable_review:
  - "0"
dsq_thread_id:
  - "5602650337"
image: https://40enfit.resultants-e.nl/2016/06/27207827115_470f4d8a7b_k-e1465752660183.jpg
categories:
  - Food
  - Training
tags:
  - sportdrank
  - voeding
  - workout
---
Na wedstrijden van professionele sporters zoals tennissers, hardlopers en atleten, wordt er regelmatig door de coaches een sportdrank aangereikt. Als professionele sporters sportdranken drinken zal dit wel gezond zijn…toch?  ** **<!--more-->

## **Verschillende soorten dranken**

Helaas ligt deze kwestie iets genuanceerder dan ‘gezond’ en ‘ongezond’.  Er zijn namelijk verschillende soorten sportdranken die verschillende effecten hebben op het lichaam:

<ol start="1">
  <li>
    Hypotone sportdranken;
  </li>
  <li>
    Isotone sportdranken;
  </li>
  <li>
    Hypertone sportdranken.
  </li>
</ol>

Deze sportdranken zijn verschillend door de voedingswaarden die erin zitten. Door die verschillende voedingswaarden wordt de ene soort drank sneller opgenomen in het lichaam dan de andere.

## **Hypotone drank**

Per 100 milliliter sportdrank zit er minder dan 6 gram suiker in. Deze drank is vooral bedoeld als dorstlesser, en wordt dan ook snel opgenomen door het lichaam. Sneller nog dan water. Doordat deze drank weinig energie levert, er zit namelijk weinig suiker in, is deze drank niet geschikt voor tijdens of na zware inspanningen. Bij recreatiesport is deze drank wel nuttig, omdat het lichaam niet veel energie nodig heeft, maar wel vocht wilt.

## **Isotone drank**

Een isotone sportdrank kenmerkt zich doordat er 6 tot 8 gram suiker per 100 milliliter in de drank zit. Daarnaast bevat deze drank kenmerken van lichaamsvocht, waardoor het lichaam de drank snel opneemt. Zelfs even snel als water, waar natuurlijk geen voedingsstoffen inzitten. Doordat de drank snel wordt opgenomen door het lichaam en daardoor snel energie levert is dit de ideale soort sportdrank voor duursporters.

## **Hypertone drank**

Een hypertone drank bevat de meeste suiker: 8 gram, en soms zelfs meer, per 100 milliliter. Deze drank is vooral bedoeld als energieleverancier, en niet zozeer als dorstlesser. Doordat er zoveel suikers inzitten wordt de drank langzaam opgenomen door het lichaam, waardoor er geen sprake is van directe energielevering. Deze soort drank moet dan ook een half uur tot een uur voor het sporten worden gedronken, omdat de drank dan pas is opgenomen en nut heeft. Ook direct na het trainen is het nuttig deze sportdrank te drinken omdat het lichaam erdoor kan herstellen. In deze sportdrank zitten echter wel veel calorieën en dus ook veel suiker. Voor mensen die willen afvallen is het af te raden deze soort sportdrank te drinken.

## **Welke soort is het best?**

Zoals hierboven al beschreven hebben alle sportdranken een ander doel. Toch beweren verschillende betrouwbare bronnen dat enkel de isotone sportdrank goed voor het lichaam is, en dat voornamelijk hypertone dranken het lichaam eerder kwaad dan goed doet. De website van het Voedingscentrum en de website gezondheids.net melden allebei dat het nuttigen van hypertone sportdranken niet nodig is. Volgens het Voedingscentrum kunnen deze dranken zelfs maagproblemen veroorzaken omdat ze het vocht onttrekken aan het lichaam. Deze soort sportdrank moet volgens hen dan ook vermeden worden. Gezondheids.net raadt aan de hypertone drank te vervangen door een isotone drank. De isotone drank geeft namelijk ook energie, maar er zit minder suiker in waardoor deze gezonder is en een geleidelijke energieboost geeft. Een hypertone drank werkt namelijk snel in, waardoor er een enorme energieboost is, maar deze ook weer snel uitgewerkt is. Een hypotone drank is volgens hen niet nodig, omdat deze voornamelijk bedoeld is als dorstlesser. Water kan deze drank vervangen.

## **Waarom niet gewoon water drinken?**

Water drinken, voornamelijk om de dorst te lessen is erg aan te raden. Op het moment dat er geen intensieve inspanning is geweest heeft het lichaam meestal alleen behoefte aan vocht, en niet zozeer aan extra energie. Op verpakkingen van energiedrankjes staat vaak vermeld dat ze de minderalen die het lichaam verloren is tijdens het sporten weer aanvullen. Dit kan na het sporten net zo goed met gezond eten, waardoor er minder suiker het lichaam inkomt. Ook het zoutverlies is na het sporten weer snel te compenseren door het eten van bijvoorbeeld een mueslireep of een boterham met pindakaas.

De vitamines die in sommige sportdranken zitten hebben geen enkele nut. Tijdens het sporten ontstaat geen vitaminetekort,. Daarnaast zorgen toegevoegde vitaminen ervoor dat de drank langzamer in het lichaam wordt opgenomen.

## **Toch sportdrank?**

Enkel mensen die intensief trainen hebben baat bij sportdranken. Water stimuleert namelijk de urineproductie waardoor het lichaam meer vocht verliest en doordat water een goede dorstlesser is zullen veel sporters na het drinken van een glas water lang geen behoefte hebben om meer te drinken, terwijl het lichaam nog steeds vocht verliest.

Op het moment dat een persoon langer dan één uur intensief sport is het verstandig een sportdrank te drinken die koolhydraten bevat. Het is dan aan te raden een isotone sportdrank te drinken.

## **Merken**

Welke specifieke sportdranken zijn wel goed voor het lichaam en welke kunnen beter vermeden worden?

Hypotone sportdranken, die dus bedoeld zijn het vocht in je lichaam aan te vullen en waar niet zoveel suiker in zit, zijn onder andere AA-Drink Hydration, AA-Drink Pro-energie, AA-drink Sportwater, Aquarius Zero Lemon, Extran Hydro Citrus, Extran Hydro Lemon Ice.

Hypertone dranken, de soort drank die meerder websites afraden, zijn onder andere AA-Drink High Energie, Aquarius Orange, Extran Energie Orange, Extran Energie Cranberry en verschillende vruchtensappen en frisdranken.
  
Onder de isotone sportdrank vallen AA-Drink Iso-lemon, AA-drink Isotone, Aquarius Blue Berry, Aquarius Lemon en Aquarius Red Peach.

Dit zijn enkel voorbeelden van sportdranken die onder een soort te verdelen zijn. Zelf de etiketten bekijken en besluiten of een drank goed, slecht, ongezond of gezond is, is natuurlijk altijd verstandig.

## **Zelf sportdrank maken**

Sportdrank is ook makkelijk zelf te maken. Op internet zijn vooral veel recepten voor isotone sportdranken te vinden. Hypotone sportdranken kunnen namelijk makkelijk vervangen worden door water en hypertone dranken lijken erg op frisdrank en vruchtensappen.

Een isotone drank is als volgt zelf te maken:

  1. Meng een 500 milliliter vers vruchtensap, zoals appel- of sinaasappelsap, met een halve liter water;
  2. Voeg twee gram zout toe;
  3. Goed mengen, en de sportdrank is klaar.

Een andere manier om isotone drank zelf te maken is:

  1. meng 50 gram suiker door één liter water’
  2. Voeg eventueel wat citroensap toe voor de smaak;
  3. Voeg twee gram zout toe, en roer net zolang tot al het zout en suiker is opgelost in het water,

Het is verstandig om bij een belangrijke wedstrijd sportdrank te gebruiken die u al vaker heeft gebruikt. De ene persoon is namelijk gevoeliger voor sportdranken dan de ander.

&nbsp;

&nbsp;

###### _Foto : <a class="owner-name truncate" title="Go to Mike Mozart's photostream" href="https://www.flickr.com/photos/jeepersmedia/" data-track="attributionNameClick" data-rapid_p="48">Mike Mozart</a>_