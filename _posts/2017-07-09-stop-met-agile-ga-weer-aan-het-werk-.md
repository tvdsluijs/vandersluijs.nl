---
layout: post
excerpt_separator: < !--more -->
title: 'Stop met Agile! Ga weer aan het werk!'
slug: 'stop-met-agile-ga-weer-aan-het-werk-'
date: '2017-07-09 06:25:16+00:00'
publish_date: '2017-07-09 06:25:16+00:00'
image:
  feature: 'https://vandersluijs.resultants-e/1*snWq_plHQNlM-A65kUknug.png'
category: ['Agile', 'Scrum', 'Agility']
tags: ['Agile', 'Scrum', 'Agility']
---
![](https://vandersluijs.resultants-e/1*snWq_plHQNlM-A65kUknug.png)

Agile! Het is geweldig! Het gaat al je problemen in je bedrijf oplossen!
Development gaat weer sneller, beter en er komen weer dingen af. Teams werken
gestructureerder en wedstrijden (genaamd sprinsts) zorgen dat de teams op
hoger niveau komen met nog meer omzet. Fouten maken mag en daar leer je alleen
van, en na iedere oplevering leer je weer van elkaar door uit te spreken wat
er fout ging.

> Agile is geweldig!

Maar niets is minder waar! Het werkt namelijk niet.

Agile en Scrum, ik doe het al een aantal jaar. Ik ben gecertificeerd Scrum
Master en Self-Made Agile Coach.

En overal waar ik over Agile praat, over wat ik gedaan heb en hoe ver ik ben
gekomen wordt ik als superheld binnengehaald!

En nu vertel ik je wat Agile echt is! Het is een vreselijk systeem dat het
bedrijf op een gegeven moment stil zal leggen.

Pas op! Ik zeg niet dat verschillende onderdelen van Agile en/of Scrum niet
goed zijn. Maar het geheel is Killing voor je Business.

### Duikboot model vs Sprints

Verschillende onderdelen van Agile en Scrum zijn best goed. We weten allemaal
dat de Waterfall methode (3 maanden ontwikkelen zonder te vragen of het goed
is) niet goed is. Het (zoals ze het in Agile termen genoemd hebben) zogenaamde
duikboot model (na 3 maanden weer eens boven komen om boven de waterlinie te
kijken) levert natuurlijk niet op wat je wilt.

Daar hebben ze sprints voor uitgevonden. Of te wel, korte cycli van 2 tot 3
weken waarin je ontwikkelt, test, documenteert en oplevert. Ja dat werkt
prima, maar het kan veel beter.

Doordat er ver vooraf door de PO een backlog wordt gemaakt, waaruit
brokstukken worden verkleint tot sprint passende onderdelen en het feit dat er
achteraf een review wordt gehouden, dwingt het de Developer om vooral niet
meer te praten met de (wat ze noemen) stakeholder (oftewel de opdrachtgever).

Dus wordt er nog steeds 2 tot 3 weken tijd gestoken in iets wat de
opdrachtgever misschien niet wil. Waarom wachten op een review? Nu denkt een
Developer vaak niet meer na en bouwt naar eigen inzicht.

### De Sprint is heilig

Een sprint is een periode van 2 tot 3 weken waarin ongeveer in steen is
gebeiteld wat de developers zullen bouwen.

Dat is natuurlijk prachtig dat je precies weet wat er de komende 2 weken
gedaan wordt, maar het team grijpt dit vaak ook aan om niks, maar dan ook echt
niks anders te doen dan wat in die sprint staat.

Joh, staat niet in de sprint. Vraag maar aan de PO of hij het op de backlog
zet dan komt het waarschijnlijk in één van de komende sprints ooit nog wel
eens aan bod.

Natuurlijk hoort een sprint zo niet ingedeeld te zijn. Echter! Zodra ze toch
ruimte laten voor iets wat tussendoor zou moeten gebeuren dan schermt het team
zich er gelijk achter zodra hun eigen werk niet af komt…

Tja! De sprint is weer eens opengebroken door iemand dus daarom is ons werk
niet af.

### Wanneer het af is? Het is nooit af!

Vroeger had je waterfall. Dan werkte een team van developers aan een product
en na 3 maanden leverden ze het op.

Ik zeg niet dat dit een goede manier is, en okay het kwam niet altijd af. Maar
ze leverden het tenminste op!

Tegenwoordig, wordt er met dikke duimen sprints opgezet waarin ze proberen om
wat werk te verzetten.

Het is nooit af, dat kan ook niet want het is Agile! Dus het blijft altijd in
beweging en er komt vaak iets tussendoor waardoor hun inzicht vernieuwd en het
anders aangepakt moest worden.

We leren iedere sprint weer dus het kan beter!

### Fouten maken mag

Kom op… we zijn volwassenen toch? Kinderen maken fouten, jij wordt betaald om
geen fouten te maken.

Tuurlijk kan iedereen een foutje maken. Maar gaan we nu echt zeggen tegen
volwassen professionals… Ja graag! Maak fouten! Dan leer je er van!

Tuurlijk in essentie is dat waar, maar nu wordt iedere fuck-up onder de Agile-
mind set gestoken en tja… hé! Fouten maken mag!!!

Oh jee… vergeten om dat document op te leveren? Fouten maken mag!

Een bug in het systeem waardoor de klant 2 weken niet kon bestellen… joh! Ik
heb er van geleerd want fouten maken mag!

Op de live-omgeving per ongeluk de database gedropt! Maak je geen zorgen! Het
was een foutje en ik zal het nooit meer doen, want ik heb er van geleerd.

Ja zo ken ik er nog wel een paar!

#### Praten mag niet, dat doe je in de daily

Ik denk dat wanneer je een verdeeld team hebt over verschillende plekken in
een kantoor of verdeeld over een land of wereld deel dat een daily standup
echt wel helpt.

Maar teams die bij elkaar zitten doen dit ook. Die gaan dan krampachtig zitten
te bedenken wat je gisteren voor de klant hebt gedaan (ze zaten naast je hé),
ze bedenken wat ze vandaag gaan doen (ze zitten naast je hé) en ze gaan
vertellen welk probleem ze hebben of denken te gaan hebben.

GAST! Je collega’s zitten naast je!

Als je een probleem hebt roep de gewoon ff in de groep dat je een probleem
hebt!

Als je met iets nieuws wilt beginnen roep gewoon ff dat je daar aan gaat
beginnen!

Als je iets af hebt gerond, roep in de groep dat iemand het moet controleren!

Moet je daar echt iedere ochtend voor bij elkaar staan?

#### Meetings, zo veel meetings

Ik heb pas geleden uitgerekend dat wanneer je Agile bent of wordt dat je zo’n
60% van je tijd bezig bent met het Agile zijn!

Daily standup, Reviews, Retrospectives, Chapter Dev’s meetings, Tribal
Meetings, PO-PO overleg, Sprint planning, Transformatie team meetings, Disney
brainstorm sessies moet ik nog even doorgaan?

Ja, je hoeft echt niet alles te volgen van wat Agile voorschrijft. Maar als ik
dat niet doe… ben ik dan wel Agile?

En veel collega’s willen graag agile zijn of worden dus gaan naar de letter
alles doen wat het voorschrijft.

Of medewerkers gaan het zelfs doen omdat ze gezegd is het te doen en anders
niet Agile zijn.

Erger nog, grote partijen zoals Prowareness schermen zich altijd achter het
feit dat wanneer Agile niet werkt je het niet goed hebt gedaan!

Dus…. ga je van meeting naar meeting

### Agile werkt! Volgens bedrijven die het niet meer doen!

Agile werkt! Ja echt waar! Het was fantastisch! We hebben het van A tot Z
gedaan. Scrum Masters aangenomen, een Transformatie team opgezet, Squads /
Teams of iets anders gemaakt waarin mensen werken.

Sprints opgezet, hele manifesto’s geschreven, meetings ingeschoten!!

Man man man wat een mooi avontuur was dat!! En het werkte super!

En daarom zijn we gestopt! We zijn verder gegaan, hebben de Scrum Masters er
uit gezet, het transformatie team gestopt, we hebben Coaches ingehuurt en
hebben de helft van de meetings geschrapt!

Het koste een berg geld! Maar Agile was geweldig! Moet je ook doen.

Spotify, ING, Rabobank, Barclays, Microsoft, Ericsson en vele andere bedrijven
hebben Agile ingezet om te verbeteren.

En één voor één komen ze er achter dat Agile niet echt werkt en dat het anders
moet.

### Agile werkt niet, en dat is JOU FOUT!

Als je er achter komt dat Agile niet werkt en dit gaat vertellen dan kom je er
snel achter dat het jou fout is.

Want blijkbaar heb je het niet goed gedaan. Want Agile werkt namelijk altijd!

Althans dat willen bedrijven die jou precies kunnen vertellen hoe Agile werkt
(of zou moeten werken) jou doen geloven.

Natuurlijk zeggen ze dat! Ze verkopen Agile… het “Wij van Wc-eend adviseren
Wc-eend” is hun manier om nog meer geld te verdienen met Agile!

> Wij van Wc-eend adviseren Wc-eend

Dat soort bedrijven verzinnen allerlei mooie stellingen, metingen,
bedrijfsladders, trainingen, coachingsessies om nog meer te verdienen aan
Agile.

En werkt Agile niet… dan zal JIJ het wel verkeerd hebben gedaan.

Want AGILE, dat werkt gewoon!

> Dit stuk is geschreven puur ter vermaak.

Ik hoop dat je begrijpt dat dit stuk is geschreven puur ter vermaak! Ik heb
een haat liefde verhouding met Agile en met bedrijven die het willens en
wetens proberen door te voeren. Agile als Doel! Dat werkt dus niet! Agile zijn
is iets anders dan alles maar te doen zoals agile “voorschrijft”. Agile zijn
is een gevoel, een mindset, het moet zo onbewust gaan als ademhalen en zo
simpel zijn als met mes en vork eten.

![](https://vandersluijs.resultants-e/1*NG0ihnBkmH80O7StgoFzmQ.png)

www.dilbert.com

