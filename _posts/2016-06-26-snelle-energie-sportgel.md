---
id: 2895
title: Snelle energie door sportgel
date: 2016-06-26T21:17:20+00:00
author: Tanja Brouwer
layout: post

permalink: /snelle-energie-sportgel/


vw_enable_review:
  - "0"
dsq_thread_id:
  - "5606500283"
image: https://40enfit.resultants-e.nl/2016/06/ultragelsgroups.png
categories:
  - Food
tags:
  - gels
  - hardlopen
  - lifestyle
  - obstacle run
---
Bij drogisterijen, supermarkten en tientallen online winkels zijn ze te koop: sportgels. Deze gels moeten snel energie leveren tijdens het sporten, maar ook het herstel na de training bevorderen.  Net zoals bij sportdranken zijn er verschillende soorten [sportgels](https://www.40enfit.nl/run/sportvoeding-1/) met verschillende functies.<!--more-->

## ‘Handig, mobiel en voorverpakt’

Sportgel wordt ook wel energiegel genoemd. Het woord zegt het dus eigenlijk al: het is een gel die ervoor zorgt dat het lichaam snel nieuwe energie krijgt om (intensieve) inspanning te leveren. Deze gels kunnen ook na het sporten worden ingenomen omdat sommige gels ook het herstel van het lichaam bevorderen en versnellen.

De geschiedenis van de sport- of energiegel is nog niet zo lang. Pas in 1986 werd de gel in het Verenigd Koninkrijk uitgevonden. Het middel werd gepresenteerd als een ‘handig, mobiel en voorverpakte’ manier om snel koolhydraten binnen te krijgen.  Sindsdien is de markt van sportgels gegroeid en gecommercialiseerd. Waar de gels eerder als enige doel hadden koolhydraten te leveren, spelen de verpakkingen én de smaken van de gels een steeds grotere rol. Deze ontwikkelingen maakte hun intrede in de jaren ’90, toen veel bekende atleten reclame gingen maken voor sportgels.

Er zijn dus verschillende smaken en verpakkingen, maar sportgels kunnen nog meer van elkaar verschillen. Voornamelijk de samenstelling van de gel, en de voedingsstoffen die erin zitten kunnen erg van elkaar verschillen. Tot een aantal jaar geleden bestond er enkel nog de ‘traditionele gel’ maar tegenwoordig is er een nieuwe gel bijgekomen: de isotone gel.

## Traditionele gel

Deze soort sportgel, ook wel de hypertone energiegel genoemd, is erg geconcentreerd. Daarom kan de gel snel energie afgeven aan het lichaam. Binnen een paar minuten werkt de gel al, en deze energieboost kan 30 tot 60 minuten aanhouden. Het nadeel van de traditionele gel is dat er veel water bij gedronken moet worden. Alleen op die manier kan de gel goed door de darmen worden opgenomen. Als dit niet gebeurt bestaat de kans dat er darm- en maagklachten ontstaan.

## Isotone gel

Doordat het voor niet alle sporters makkelijk is tijdens het sporten water te drinken om de traditionele gel goed op te laten nemen ontwikkelde men de isotone gel. De isotone gel wordt ook wel ‘gel drink’ genoemd, omdat er niet bij gedronken hoeft te worden. Deze soort gel is namelijk minder geconcentreerd dan de traditionele gel, maar het gevolg hiervan is dat de isotone gel minder energie levert. Voor [sporters](https://www.40enfit.nl/run/deca-gels-1/) die regelmatig problemen met de darmen of spijsvertering hebben is deze gel, in tegenstelling tot de traditionele, geschikt.

## Wanneer en waarom sportgel gebruiken?

Genoeg koolhydraten binnenkrijgen is erg belangrijk voor duur-sporters. Deze koolhydraten zorgen er namelijk voor dat je bloedsuikerspiegel stijgt waardoor je snel meer energie hebt, maar je naar deze ‘energieboost’ futloos en slap kan voelen. Daarom is het belangrijk niet teveel koolhydraten te nemen.

Een gemiddeld lichaam bevat genoeg energie om 60 minuten hard te lopen. Na dit uur neemt de energie in het lichaam af en is het belangrijk dat er koolhydraten bijkomen. Dit aanvullen van de koolhydraten kan natuurlijk via een banaan of muesli-reep, maar tijdens het sporten is het vaak lastig om te eten. Daarom is zo’n gel handig: het zit in een klein knijpzakje en is een soort vloeibaar krachtvoer. Voor het sporten kan er een klein beetje gel genomen worden, maar veel sportgel zal niet het optimale effect geven. Beter is het om tijdens de inspanning sportgel te nemen, zodat het lichaam niet zonder energie komt te zitten.

Sportdrank en sportgel lijken qua effect erg op elkaar want beide geven snel energie en kunnen helpen met herstellen. De gels zijn alleen een stuk geconcentreerder dan [sportdranken](https://www.40enfit.nl/run/sportvoeding-1/), waardoor een klein zakje sportgel genoeg is om een zware inspanning te kunnen leveren en er geen fles sportdrank meegenomen hoeft te worden tijdens het sporten. De zakjes sportgel zijn zo klein dat ze makkelijk in de zak van een broek kunnen. Ook is het mogelijk om de zakjes aan je lichaam vast te tapen, ze wegen namelijk niet.

## Soorten en smaken

Koolhydraten in de gels is het belangrijkste voedingsmiddel. Tegenwoordig zit er veel meer in dan alleen dat. Er is nu keus uit gels met cafeïne en zonder cafeïne, gels met mineralen en magnesium. Het is niet duidelijk welke stoffen, op koolhydraten en cafeïne na, een positief effect hebben op de sportprestatie.

Van cafeïne is dit dus wel bewezen. Het zorgt er namelijk voor dat je langer scherp blijft doordat het de werking van de hersenen stimuleert. Toch is het niet goed om veel cafeïne in te nemen. De beste dosering is 3 tot 6 mg per kilo lichaamsgewicht. Hoeveel energiegel dat is ligt aan het merk. Het is dus belangrijk altijd de voedingswaarde op de verpakking te bekijken.

&nbsp;

<a class="omsc-button omsc-custom-hover omsc-size-medium omsc-with-icon omsc-style-flat omsc-text-bright" href="https://www.40enfit.nl/run/sportvoeding-1/" target="_blank" style="background-color:#dd3333;border-color:#dd3333;color:#ffffff" data-hover-bg-color="#000000" data-hover-text-color="#ffffff" data-hover-border-color="#000000"><i class="fa fa-thumbs-o-up"></i>Klik hier voor Sport Gels</a> 

&nbsp;

&nbsp;