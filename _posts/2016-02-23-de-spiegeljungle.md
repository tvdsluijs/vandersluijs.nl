---
id: 1128
title: De Spiegeljungle
date: 2016-02-23T16:08:35+00:00
author: Gio Borsboom
layout: post

permalink: /de-spiegeljungle/


vw_enable_review:
  - "0"
itrr_another_apply:
  - 'no'
dsq_thread_id:
  - "5850316868"
image: https://40enfit.resultants-e.nl/2016/02/6119840739_2a48a8a95f_b-e1456240039718.jpg
categories:
  - Training
tags:
  - fitness
  - Spiegeljungle
  - spiegels
---
Bij binnenkomst van de sportschool word je, meestal, begroet door de receptionist. Gewapend met een handdoek en een flesje water ga je het poortje door en beland je in de spiegeljungle. De sportschool is namelijk meestal te verdelen in twee gedeeltes. Het gedeelte met de crosstrainers, hometrainers en loopbanden en ergens achteraan tussen de gewichten verscholen: de spiegeljungle!<!--more-->

Als je daar traint, sta je midden in de jungle. Je hoort om je heen gekreun, geproest en nog net niet het zweet dat de grond raakt. Je loopt het gebied in en kijkt rond langs de geconcentreerde rood aanlopende gezichten. De muziek knalt hard uit de speakers. Alles bij elkaar maakt het een jungleachtig tafereel. Herkenbaar is ook altijd het geluid van een sporter, die zijn gewicht laat vallen na een zware oefening.

De beginnende sporter zal in het begin nog onder de indruk zijn van al die grote gespierde kasten of wat ik zelf had: de spiegel. De metersbrede spiegel is in het begin vooral handig om mensen te observeren. Je gaat zitten op het zwarte bankje. Het observeren is begonnen. Blijkbaar is het gebruikelijk om na elk setje ijsberend rond te lopen en je vooruitgang te checken in de spiegel.

<img class="alignleft size-medium wp-image-1132" src="https://40enfit.resultants-e.nl/2016/02/4389360285_a4581f8fa1_o-300x246.jpg" alt="Spiegeljungle" width="300" height="246" srcset="https://40enfit.resultants-e.nl/2016/02/4389360285_a4581f8fa1_o-300x246.jpg 300w, https://40enfit.resultants-e.nl/2016/02/4389360285_a4581f8fa1_o.jpg 320w" sizes="(max-width: 300px) 100vw, 300px" />Tussen de kasten, het gekreun en de zweet valt nog iets op. De verschillende vormen van oefeningen. Daar zit een belangrijk gedeelte. Gewicht zegt niks. Het is niet zo dat hoe meer kilogram je doet per oefening dat je het dan ook goed doet. Houding bij de oefeningen is veel belangrijker dan het gewicht. In praktijk zal je merken dat het nog wel eens fout gaat. Een goed voorbeeld is als je even een bankje naar rechts kijkt.

Daar staat een man van rond de dertig a vijfendertig een schouderoefening te doen en te kreunen en te grommen of hij moet bevallen. Zijn bonkige figuur doet vermoeden dat het een ervaren rot is., maar niks is minder waar. De man met een licht baardje neemt een te zwaar gewicht met als resultaat een verkeerde houding. De scheeflopende popeye kreunt zo hard dat andere sporters bijna in de lach schieten. Het verstoort bijna je eigen bicepoefening. Je hoort hem kreunend roepen ‘twee, drie.., vier’. Als hij wegloopt, zie je pas wat een verkeerde houding doet met een sporter. De man loopt krom en scheef. Voor de beginnende junglebewoners een tip: let op de houding en vraag gewoon advies aan het personeel. Ze bijten niet. Links zegt een andere sporter hardop dat de man traint voor blessures. En gelijk heeft hij.

Na een uurtje begint de jungle te wennen en merk je dat de ogen niet meer op een ander gericht zullen zijn. Je spiergroepen branden en je kan voorspellen dat dit spierpijn wordt. De laatste krachtsinspanning en het zit er op. Omdraaien en naar de uitgang. En je weet: deze spiegeljungle wacht morgen weer op mij.

###### _Hoofdfoto : door [United States Forces](https://www.flickr.com/photos/mnfiraq/)_