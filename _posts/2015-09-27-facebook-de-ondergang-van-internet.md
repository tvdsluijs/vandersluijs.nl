---
author: tvdsluijs
categories:
- Grumpy
comments: 'true'
date: 2015-09-27 10:07:52+00:00
dsq_thread_id:
- '5700415758'
hits:
- '720'
image: https://vandersluijs.resultants-e.nl/2015/09/internet_not_found-e1443348362881.jpg
layout: post
permalink: /2015/09/facebook-de-ondergang-van-internet.html
title: Facebook, de ondergang van internet!

---
Het was er op wachten natuurlijk maar facebook probeert de bezoeker nu echt op facebook te laten blijven. Facebook heeft gisteren namelijk zijn Notes functionaliteit afgestoft en er een blog functionaliteit.

En dat zou wel eens het einde van internet kunnen betekenen zoals wij het nu kennen.<!--more-->

Facebook, Google, Yahoo, Twitter, Linkedin allemaal partijen die proberen om de bezoeker langer en langer op hun portaal (site kan je het namelijk niet meer noemen) te laten blijven.

Twitter probeerde al via vine ook je filmpjes te laten delen, Google probeerde het met Google+ en heeft natuurlijk blogger, Yahoo heeft van alles al geprobeerd (van fotografie portalen met flickr tot blogging met MySpace), Linkedin heeft sinds kort ook een blog-portaal en nu dus ook Facebook met Notes.

De kracht zit hem er bij deze extra services in dat des te langer een bezoeker blijft, des te meer advertenties een partij kan laten zien en des te meer ze van je weten.

Want tja&#8230;. al lijkt alles wat je van Facebook gebruikt (en overigens ook alle andere partijen) gratis, dat is het niet! Je verkoopt namelijk heel je persoonlijke leven aan deze partijen.

> Bedrijven worden overgehaald!

Alles wat je doet op facebook (en daar buiten!), of je nu iets bekijkt, of iets post of een filmpje neer zet, al deze informatie is een geweldige bron voor inkomsten! Ja ze verkopen jou persoonlijke digitale leven!

Heeft facebook zo&#8217;n twee maanden geleden al het mes gezet in de rug van Youtube (waardoor iedereen nu meer en meer filmpjes via facebook upload!) dit gaan ze dus nu ook doen met bloggers.

Als iedereen die je kent al op facebook zit&#8230; waarom zou je dan ook niet gaan bloggen via facebook! Vorige maand zijn ze al begonnen om bedrijven (publishers) over te halen om hun artikelen te delen via &#8220;[Facebook instant Articles](https://instantarticles.fb.com/)&#8220;. Onder de noemer, &#8220;laat je artikelen sneller in op facebook&#8221; (waarschijnlijk hebben ze zelf iets ingebouwd dat de gedeelde linkjes gewoon altijd heel traag inladen mogen bedrijven dus sinds kort hun artikelen plaatsen op facebook waar ze natuurlijk razend snel getoond worden.  En nu gaan ze het zelfde dus proberen bij iedere blogger.

> Prachtig jat-werk weer!

Ik moet zeggen, de functionaliteit hebben ze prachtig gejat van Medium een bloggers tool van de makers van twitter. Het voelt en ziet er eigenlijk het zelfde uit als de functionaliteit binnen Medium

Maar ja, beter goed gejat dan slecht zelf gemaakt zullen we maar zeggen.

Als dit echter de trend is, en veel bloggers stappen over op Facebook (of linkedin of wat dan ook) waar blijven de huidige blog-sites dan? Sowieso kan een blogger die op dit moment misschien best nog wat leuks verdient aan zijn huidige blog, niets verdienen aan zijn Facebook blog.

Daarnaast zal Google een groot offensief gaan starten, want tja&#8230; als alles op Facebook staat&#8230; wie gaat er dan nog wat zoeken op Google?

En het kan ze lukken! En de makers van Facebook zagen dat mensen steeds meer probeerde te verkopen via Facebook, dus bouwden ze een deel in waarmee je kleine marktplaatsen kan maken. Wat eigenlijk heel goed werkt!

Natuurlijk blijven er altijd nog wel de download sites bestaan, en zal het erg lang duren voordat een blogger overstapt op Facebook als ze er niets meer aan verdienen. Maar de kans zit er dus in dat de komende jaren internet heel erg gaat veranderen.

En of het goed is dan alleen nog maar grote partijen op internet de dienst uit maken&#8230;. ik denk het niet.