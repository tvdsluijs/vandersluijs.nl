---
author: tvdsluijs
category:
- Development
- Work
comments: 'true'
date: '2015-09-28 17:43:22+00:00'
excerpt_separator: <!--more-->
layout: post
publish_date: '2015-09-28 17:43:22+00:00'
slug: functies-in-een-development-team
tags:
- Development
- Work
title: Functies in een development team

---
Vaak krijg ik de vraag waaruit ik denk dat een ontwikkel team behoort te
bestaan. Nu kan dit natuurlijk per bedrijf anders zijn en zeker wanneer je
kijkt naar wat ze willen ontwikkelen, maar als ik kijk naar puur de sector
waarin ik me vaak begeef, web-development, blijven er maar 2 vragen over. Heb
je een grote of kleine organisatie? En wil je het echt zelf intern gaan doen?
<!--more-->
Dit artikel gaat over hoeveel personen je nodig hebt binnen een development
team, uit welke functies een development team bestaat en vooral waarom je
welke functies binnen het team nodig hebt.

####  **Hoeveel personen in een team**

Uit hoeveel man moet een team bestaan? Als je kijkt naar SCRUM dan staat er al
snel 7 á 8 man. Maar waaruit moet de groep dan bestaan? Alleen developers? En
kan het ook niet met minder man?

Tuurlijk, het ligt er geheel aan wat je gaat ontwikkelen.

Als je bijvoorbeeld een eigen API aan het ontwikkelen bent dan zal daar
waarschijnlijk weinig front-end aan te pas komen. Je weet wie de gebruikers
zijn (collega’s) en een dedicated front-end developer is dan misschien nogal
een overkill voor binnen dat team.

Echter kan je in mijn visie bijvoorbeeld een goede tester nooit missen binnen
een team. Misschien moeten het er zelfs wel twee zijn. Ééntje voor front-end
(als je een frontend hebt) en ééntje voor backend. Daarnaast heb je natuurlijk
de developers zelf nodig en wellicht door de complexiteit van je servers ook
een Dev/Ops die de taal verstaat van de ontwikkelaars en van de
systeembeheerder.

Natuurlijk kan je nagelang de grootte van de projecten en teams één tester en
één dev/ops op meerdere teams zetten (max 2).

Maar als je een team gaat opbouwen moet je je wel afvragen of een eigen
development team wel bij de organisatie past.

####  **Kleine organisatie**

Bij een kleine organisatie moet je je ten eerste afvragen of het hebben van
een eigen development team wel financieel te onderbouwen is. Zoals je hier
boven kan lezen ben je naast 1 of 2 developers ook al 3 personen rijker aan
een Front-ender, een Tester en een Dev/Ops.

Vaak zie je in kleinere organisaties dat een team heel klein opgezet wordt
waarbij de developer meerdere functies te gelijk doet. Toch is dit niet altijd
even handig maar daar over later meer in dit artikel. Als je toch te klein
blijkt te zijn, kan je de werkzaamheden misschien beter uitbesteden aan een
extern bureau. Wanneer het werk zo veel blijkt te worden dat een eigen team
toch handiger is kan je altijd nog een eigen development team opbouwen.

####  **Grote organisatie**

Bij een grote organisatie (of een snel groeiende kleine organisatie) is het
vaak snel te zien dat je beter een eigen development team kan opzetten, mits
je natuurlijk intern wil ontwikkelen.

Zorg er dan voor dat je het direct goed inricht qua team en de bemanning op de
juiste functies hebt zitten, zodat niet de mensen aan iets zitten te werken
wat ze eigenlijk niet goed onder de knie hebben.

Wanneer het product of project waaraan je werkt heel groot is, is het wellicht
verstandig om het project op te delen in kleinere sub-projecten. Zo kan je
bijvoorbeeld een grote webshop opdelen in een categorieën project, een product
pagina project en een checkout project en voor ieder een apart team op zetten.

Ik ken bedrijven die tussen de 15 en 20 scrum development teams hebben die op
dit soort projecten zitten. Ieder team heeft daarin 3 tot 5 developers, een
front-end designer/developer en een tester. Over max twee teams heen (nagelang
de drukte) hebben ze dan één Dev/Ops en één Product Owner.

####  **Juiste persoon voor de juiste functie**

Binnen het team dient ieder persoon op de juiste functie te zitten en is het
dus zeer ongewenst om personen taken te laten doen waar ze eigenlijk niet
genoeg verstand van hebben.

Ik zie binnen veel bedrijven dat er niet specifiek een front-end developer is
aangesteld (laat staan aangenomen) om de frontend taken te doen. Dit kan een
backend developer toch wel doen?

Als ik uitleg waarom je dit niet moet doen begrijpen veel managers dit niet.

Dus leg ik het ze daarna simpel uit.

>  _Ik heb zelf wel eens bij één van mijn eerste auto’s, zo’n 20 jaar geleden,
zelf de olie en het filter vervangen. Om de kosten binnen dit bedrijf te
drukken, ga ik dit ook bij alle lease-auto’s doen. Ja ook bij de Landrover,
Jaguar of Maserati waarin de directeur rijdt. Ik heb niet zo heel veel
ervaring, maar ik denk dat het me in de komende 6 maanden (in sprints van 2
weken) wel moet lukken. Wat vindt je van dit voorstel?_

De managers waaraan ik dit vertel, kunnen en zullen 2 dingen denken. Ben jij
niet een beetje duur om olie te gaan vervangen? En, een filter vervangen bij
een Jaquar of Maserati? Dat lijkt me werk voor een specialist of in ieder
geval door iemand die dit dagelijks doet!

> Klopt!

Ik denk dat ik het best zou kunnen, maar als je zo iets 20 jaar voor het
laatst of niet al te vaak hebt gedaan en niet eens weet waar je het moet
zoeken bij sommige auto’s, zou dan niet het zelfde gelden voor een front-end
functie?

#### Front-end Functie

De afgelopen jaren is front-end development er niet makkelijker op geworden.
In 1996 zette ik zo een HTML pagina in elkaar, maar tegenwoordig moet je met
zo veel zaken rekening houden dat het echt heel specialistisch werk is
geworden. Denk bijvoorbeeld aan de verschillende resoluties waaraan het moet
voldoen, mobile, tablet, desktop. Welke jquery / jquery-ui versie en wanneer
dit moet worden ingeladen om een zo goed mogelijke pagespeed score. Maar ook:
moet ik Sprites gebruiken, HTML5, CSS3, Sass of Less, javascript minification
en ga zo nog maar even door.

Een backend developer kan dit misschien wel een beetje, maar bij lange na niet
zo goed en snel als een echte front-end developer.

#### Dev/Ops Functie

Zelfde met een Dev/Ops functie. Tuurlijk kan een developer een leuke server in
elkaar zetten en installeren en configureren. Maar houdt de developer rekening
met alle veiligheidsaspecten? Hoeveel geheugen PHP moet krijgen en hoeveel
MySQL. Hoe is de toegang geregeld? Caching-servers, php versie’s, apache of
nginx, mysql / mariadb of percona, het zijn allemaal nogal specialistmen waar
een developer wel iets van af weet maar bij lange na niet genoeg.

Daarnaast richt een Dev/Ops development omgevingen in (met bijvoorbeeld
vagrant) en onderhoud hij deze. Ook zal hij nieuwe technieken proberen en
wanneer deze veelbelovend zijn binnen een project zal hij ze overdragen aan de
developers waarna deze het kunnen gaan gebruiken. Denk daarbij aan in plaats
van MySQL de overstap te maken naar MariaDB of Percona.

Ik zeg overigens niet dat een Dev/Ops de systeembeheerder moet vervangen, maar
nu zie ik nog te veel developers servers inrichten alsof het om hun eigen
werkstation gaat.

#### Tester Functie

En dan als laatste de tester! Testen moet je niet laten doen door een
Developer. Natuurlijk zal een collega developer een team-check doen op de code
maar functioneel gezien dient een tester dit te doen. Een tester zal ook (al
of niet samen met de Dev/Ops) een ontwikkelstraat uitwerken en daar bij de
diverse test punten (unit tests, integration tests en Web Browser Automation
tests) inbouwen of er in ieder geval op toezien dat de developer hier rekening
mee houdt en ze ook daadwerkelijk maakt.

####  **Toch de developer laten doen**

Als je het stuk hier boven hebt gelezen en je bent nog steeds van mening dat
je de backend developer ook de functie van een front-end developer, Dev/Ops en
tester moet laten doen realiseer je dan het volgende:

  * Het zal veel meer tijd kosten (en dus geld);
  * Het zal nooit zo goed zijn als wanneer je dit de juiste persoon dit laat doet;
  * Het zal achteraf nog meer tijd kosten omdat je meer problemen zal ondervinden.

Dus wil je een goed team, zorg dan dat je de juiste mensen op de juiste plek
hebt zitten! Het kost een beetje, maar je zal er heel veel profijt van hebben!

En vergeet niet! De tijd die een developer niet hoeft te werken aan de font-
end kan hij in de backend stoppen.

