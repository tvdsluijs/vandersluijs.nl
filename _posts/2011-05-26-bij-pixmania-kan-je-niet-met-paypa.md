---
id: 238
title: Bij Pixmania kan je NIET met paypal betalen, of toch?
date: 2011-05-26T00:29:00+00:00
author: Theo van der Sluijs
layout: post
guid: http://vandersluijs.nl/blog/index.php/2011/05/26/bij-pixmania-kan-je-niet-met-paypa/
permalink: /2011/05/bij-pixmania-kan-je-niet-met-paypa.html
blogger_bid:
  - "7319082336334478150"
blogger_blog:
  - blog.vandersluijs.nl
blogger_id:
  - "5006012914581154578"
blogger_author:
  - g104814725400115166555
blogger_comments:
  - "0"
blogger_permalink:
  - /2011/05/bij-pixmania-kan-je-niet-met-paypal.html
hits:
  - "1320"
dsq_thread_id:
  - "5792830026"
categories:
  - Grumpy
---
Vandaag was ik op zoek naar een externe hdd.

Ik heb er één maar die zit nu aan mijn mac mini en het is toch altijd handig om een externe hdd op zak te hebben.

Ik had gezocht via Tweakers en kwam al snel uit op de Verbatim 1TB, die het goedkoopste was bij Pixmania.

Voordeel is ook nog eens dat je met paypal kan betalen daar, wat ik zelf wel zo handig vind.

Tijdens het bestel / afreken proces kwam ik er echter achter dat ik helemaal niet kon betalen met paypal.

Wel probeerde Pixmania mij nog even een extra garantie regeling en hun geweldige voordeelkaart aan te smeren (á 9,30 extra garantie en 10 euro voor de voordeelkaart) maar met paypal betalen … ho maar.

Ideal, creditcard en ook met vooruitbetaling kon ik afrekenen…. maar Paypal was nergens te vinden tussen de betalingsvormen.

Het staat toch echt op hun site! Een paypal logo aan de onderkant en bij betalingsinformatie staat: 

Pixmania biedt u 5 betaalmogelijkheden : creditcard (Visa of Mastercard), onder rembours (betaling bij ontvangst van uw bestelling), PayPal, overboeking en betalen via iDeal.

Verder staat er niets over paypal. Dus ik een mailtje sturen naar hun helpdesk:

Beste Helpdesk,

Ik zou graag met paypal betalen maar bij het betalingsproces kom ik er achter dat ik helemaal geen keuze heb om paypal te gebruiken.

Kunt u mij vertellen hoe ik wel met paypal kan betalen?

Dank u

Pfffff 24 uur wachten op antwoord heb ik niet echt zin in. Dus wat doe ik, ik ga het nog een keer proberen.

Weet je wat, ik laat die extra garantie regeling en voordeel kaart er bij zitten. Ik klik naar de volgende pagina “keuze betalingsmogelijkheden”.

En wat schetst mijn verbazing ! Nu staat paypal er wel tussen. Ik ga terug en vink de extra garantie regeling en voordeel kaart uit.

En hop…. weg is de paypal betaalmogelijkheid.

Ik kom er achter dat wanneer ik alleen de extra garantie regeling neem ik met paypal kan betalen. Dan maar extra garantie. Ik heb die HDD nodig !

Het is mij geheel onduidelijk waarom ik dus wel voor Paypal kan kiezen als ik die extra garantie optie neem.

Een paar uur later krijg ik alsnog een reactie van de helpdesk en daar wordt het ook niet echt duidelijker van.

Lees en huiver !!

Geachte M T. van der Sluijs, 

Bedankt voor uw mail.

U wilt weten waarom u niet met Paypal kunt betalen.

Niet al onze betaalwijzes zijn een keuzemogelijkheid bij alle bestellingen.

Indien de mogelijkheid voor het betalen met paypal niet als keuze wordt weergegeven dan kunt u niet via Paypal betalen.

Hopende u hiermee geinformeerd te hebben.

Met vriendelijke groeten,  
De Klantenservice

Dus, als het niet kan, dan kan het niet. En als het wel kan… dan kan het wel. Snapt u het nog?

Gaat u wat kopen bij Pixmania omdat het zo handig is met paypal… dan raad ik u het volgende aan :

doe het niet

of wel.