---
layout: post
excerpt_separator: '<!--more-->'
title: 'Atlassian Summit 2013 dag 1'
slug: 'atlassian-summit'
date: '2014-01-14 18:00'
publish_date: '2014-01-14 18:00'
category: ['Jira', 'Atlassian', 'Development']
tags: ['Jira', 'Atlassian', 'Development']
---
Dus…. voor de Developers die het nog niet wisten. Ik zit op de Atlassian
Summit 2013 in San Francisco, natuurlijk deels omdat het gewoon heel gaaf is
maar ook vooral om er hopelijk wat van op te steken en eens te kijken wie de
software nu nog meer gebruikt.

Vandaag ging het vooral om de cursussen, bij ontwikkelaars ook wel bekend als
de pre-developers days waarbij het vooral gaat om hands on! Dus, achter je
laptop en oefeningen maken.

Maar laten we vooral bij het begin beginnen.

De registratie ging van start om 8 uur, dus vroeg uit de veren en zo’n 20
minuten lopen richting [SFDC Concourse Exhibition
Center](http://www.sfvenues.com/concourse/directions.html).

Om 9 uur zouden de cursussen starten en ik moest er ook nog ontbijten dus ik
was dik op tijd. Oftewel 15 minuten voor 8 aanwezig.

En ik was natuurlijk niet de enige. Er stonden al horden mensen voor de deur,
die gingen pas echt om 8 uur open dus dat was nog even wachten.

Hoe het op Nerd conferenties is, is het zelfde op de Atlassian Summit. Er
staan altijd mensen tussen waarvan je denkt…. wat doen die hier? Je hebt de
mannen in pakken (of beter geklede) en de Nerds en de mensen waarvan je
denkt…. das toch gewoon een huisvrouw? Of wat doet die ongeschoren ouwe kerel
hier.

Toen we eindelijk naar binnen mochten was het alsof er geld werd uitgedeeld.
Ze stormden echt naar binnen toe!

Bij de badges en goodiebags uitgifte moest ik me legitimeren, alsof mijn
ticket geen bewijs voldoende was.

Binnen stond het meest geweldige ontbijt wat je je kon voorstellen…. ummmmm….
zoete croissants, zoete cake, koffie met honing?, zoete broodjes en een soort
van muesli doosjes die je kon aanvullen met noten en gedroogde vruchten waar
je dan heet water over moest gooien… dat was best te nassen overigens.

Tijdens het ontbijt raakte ik aan de praat met 3 gasten van Bose. 1 Developer,
1 Tool Manager en nog één waarvan overigens niet duidelijk werd wat hij deed.
Ze gebruikten net als ons ook JIRA en Confluence maar dan met een stuk of 200
ofzo developers.

Mijn eerste HandsOn ging over JIRA Workflows.

Het was op zich een goede sessie, maar ik had meer diepgang verwacht. Ik had
gehoopt dat dit niet een soort van JIRA Essentials zou zijn, maar dat werd het
eigenlijk wel, maar dan over Workflows. De sessie was overigens met 120 man,
dus dat is best een grote groep. De docente deed het prima maar het was meer
een soort van Follow the leader en je kreeg niet echt de tijd om zelf aan de
slag te gaan.

De dingen die “nieuw” voor me waren zijn :

  1. Nooit iets verwijderen in JIRA (users/fields/projects/issues) want éénmaal weg krijg je het nooit meer terug
  2. Je moet een approver maken in je workflow (dat zou bij ons Jochanan zijn, die keurt het dan echt zelf goed!)
  3. Je moet bij stories een eigen screen maken waarbij geen environment wordt opgeslagen
  4. Je moet stories en bugs van elkaar scheiden (als je daar een team voor hebt)

De docente vroeg veel zaken aan de zaal, om te kijken het het niveau was en
eigenlijk wist ik alles wel te beantwoorden.

Grappig feit is dat ik in gesprek kwam met 2 dames die fulltime JIRA
administrator waren! Fulltime! Ik heb niet durven vragen hoeveel mensen er in
hun bedrijf werkten met Jira, maar ik denk dat het er heel veel waren.

Daarna was het tijd om te eten.

Nou weet ik dat ze veel eten in the States, maar dit sloeg alles. Er stonden
zo’n 5 zogenaamde food-trucks op ons te wachten die bergen voedsel bij zich
hadden. Iedere vrachtwagen had een ander soort eten bij zich. Al snel zat ik
aan tafel bij de zelfde Bose gasten van die ochtend. Die lieten me nog wat
nieuwe Bose snufjes zien en be-luisteren. Ze hadden één noise cancelation
apparaat bij zich, dat was het nieuwste van het nieuwste. Naast ons stond
namelijk een hele grote container aggregaat te draaien waardoor we elkaar niet
konden verstaan. Toen ik de noice cancelation-inator (geen idee hoe dat ding
heet) in mijn oren kreeg, maakte ze gelijk een foto van me (er zat er al 1
klaar met een foto toestel, blijkbaar wist hij wat er ging gebeuren.) Ik zat
echt met mijn bek open van verbazing! Het geluid van de aggregaat was nagenoeg
weg! Maar ik kon hun gewoon letterlijk verstaan. Helaas hadden ze er maar 1
bij want anders had ik er gelijk één van ze gekocht!

Na de lunch naar Sessie 2

Agile in Practice with JIRA Agile

Ook dit was een goede sessie, maar ook hier was het meer een Follow the leader
ipv een echte eigen handson. En ook hier wist ik het antwoord op eigenlijk
alle vragen, en op een gegeven moment mocht ik mijn hand niet meer opsteken

Toch ook heb ik van deze sessie wat zaken opgestoken al is het meer in de
manier van werken dan op het gebied van Jira. Bijvoorbeeld is het goed om voor
iedere functie een eigen Agile Board aan te maken.

Is nu wellicht beetje overbodig, maar stel…… stel we hebben zo’n groot dev
team (teams) dat we ook een test team hebben en een QC team (QC team hebben we
al dat is nu 1 persoon). Dan moet je voor de developers eigenlijk de Test en
QC lanes (voor QC zou het al kunnen) er uit laten.

Voor een developer is het natuurlijk eigenlijk niet nodig om de test en qc
lanes te zien !

Daarnaast is het voor een Scrum master erg handig om meerdere project-teams te
bundelen in 1 board om zo het overzicht te houden over alle teams. En ook (is
instelbaar) om het Scrumboard per member te tonen.

Overigens zat naast me een kerel (ook een tool manager) die JIRA er bij
sommige developers er maar moeilijk door kreeg. Ik zei dat ik ook wel eens
problemen had mijn mijn developers (dat was een grapje). Hij vroeg me hoe
groot mijn teams waren en hoeveel developers wij hadden rondlopen.

Toen ik vertelde hoeveel het er waren begon hij te lachen. Hij had namelijk
met 300 developers te maken. Ah…. ja dan zijn mijn problemen in eens heel
klein

Na de Sessie was het tijd voor HET Interview!

Bij het Interview van de twee founders van Atlassian in de “kleine” zaal werd
me in eens duidelijk hoe groot Atlassian eigenlijk is. Er zaten gewoon 700 man
te luisteren naar hun gesprek. En morgen begint het pas echt… dan zijn er 3x
zoveel mensen die iets met Atlassian doen binnen het bedrijf waar ze werkzaam
zijn.

Het interview was overigens heel open en ging vooral over hoe ze het voor
elkaar hebben gekregen om Atlassian zo groot te maken. Het zijn twee jonge
gasten die echt een super visie hebben over het hoe ze Atlassian groter en hun
software nog beter willen maken.

Daarna was het tijd voor… je raad het al… eten.

Rond 20:00 was de eerste dag voorbij en ben ik richting Best Buy gelopen om
een Nexus 7 te halen.

