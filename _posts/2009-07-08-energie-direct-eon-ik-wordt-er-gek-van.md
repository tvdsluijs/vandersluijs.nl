---
id: 402
title: Energie Direct, Eon ik wordt er gek van
date: 2009-07-08T01:14:00+00:00
author: Theo van der Sluijs
layout: post
guid: http://vandersluijs.nl/blog/index.php/2009/07/08/energie-direct-eon-ik-wordt-er-gek-van/
permalink: /2009/07/energie-direct-eon-ik-wordt-er-gek-van.html
blogger_bid:
  - "7319082336334478150"
blogger_blog:
  - blog.vandersluijs.nl
blogger_id:
  - "5780046979765390845"
blogger_author:
  - g104814725400115166555
blogger_comments:
  - "0"
blogger_permalink:
  - /2009/07/energie-direct-eon-ik-wordt-er-gek-van.html
hits:
  - "571"
dsq_thread_id:
  - "6013951127"
categories:
  - Grumpy
---
Gek word ik er van. Bijna elke avond word ik wel gebeld door een energie maatschappij. Is het niet Eon, dan is het wel Nuon of essent en vanavond weer Energie Direct.

En geloof het of niet, maar ik werd vandaag er van beschuldigd zeer asociaal te zijn.

Even terug naar het begin.

De meeste call centers bellen en vragen dan of ik 5 minuutjes tijd heb.

Meestal heb ik dat wel en stem ik daar in toe.

Het callcenter verteld dan hoe goedkoop ik wel geen energie kan krijgen als ik overstap, bla bla bla. Ik laat al snel merken dat ik dat niet zie zitten. Einde gesprek, klaar.

Vanavond belde er een dame van Energie Direct.

Ik : “met Theo”.

Zij : “Goedenavond, spreek ik met mevrouw of de heer van der Sluijs”.

Ik : “Ja, dat klopt”.

Zij : “Goed dat ik u tref, ik zie hier dat uw netbeheerder Delta is, en uw netbeheerder blijft ook delta….. bla bla bla… en u krijgt uw factuur voortaan via email…. bla bla bla…… ”. 

Ik dacht… hallo…… wordt er niet meer gevraagd of ik hier tijd voor heb. Ik begreep wel dat ik hier niet tussen kwam en ik had daadwerkelijk geen tijd.

Dus, ik gooi de haak er op. De groeten er mee.

Gelijk er na gaat de telefoon weer over.

Ik : “Met van der Sluijs”.

Zij : “Goedenavond meneer, er ging geloof ik iets mis met de lijn”.

IK : “Nee hoor ik gooide hem er op”.

Zij : “Nou dat vind ik erg asociaal van u Meneer”.

Ik : “Nou, sorry maar luister…..”.

Zij : “Goedenavond meneer, tuut tuut tuut”.

Ik wilde haar dus uitleggen dat zij mij ongevraagd belt niet eens de moeite neemt om te vragen of ik hier tijd of zin in heb en gewoon haar verhaal begint af te steken.

Luister beste Energie Bedrijven. Ik zit bij Green Choice. Ik ben daar tevreden over, ik vind dat de prijs daar prima is (krijg ook nog eens een PMA vergoeding aan het eind van het jaar). Ik wil dus NIET weg bij Greenchoice ! 

Stop met bellen, het heeft toch geen zin.