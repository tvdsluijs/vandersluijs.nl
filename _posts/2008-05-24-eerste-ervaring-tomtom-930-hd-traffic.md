---
author: tvdsluijs
categories:
- Tech
comments: 'true'
date: 2008-05-24 00:30:00+00:00
hits:
- '557'
layout: post
permalink: /2008/05/eerste-ervaring-tomtom-930-hd-traffic.html
title: Eerste ervaring TomTom 930 HD Traffic

---
De TomTom is binnen dus eindelijk testen.

De TomTom set is een complete set, behalve dan een hoesje (kost 25 euro) maar alles wat je nodig hebt zit in de verpakking.

Ik zet hem snel op de lader, want ik lees dat hij 2 uur moet opladen voordat hij gebruikt kan worden.

Al snel kom ik na 2 uur achter het eerste probleem. 

De TomTom wil namelijk helemaal niet aan.

Ik druk op de aanknop… en druk nog een keer…. druk langer …… niets nakkes nada !

Potverdriedubbeltjes (nou ik zei iets anders maar wil niemand beledigen die dit leest) …… waarom wil hij niet starten.

Dus probeerde ik de reset knop (dacht niet dat dit iets zou uithalen, maar je je probeert natuurlijk van alles)

En warempel !!!! Na 15 seconden ingedrukt te hebben en daarna op de start knop te drukken…. starte hij op !

(let op: de eerste keer na een reset kan het opstarten iets langer duren)

Maar helaas de problemen waren nog niet voorbij. 

Natuurlijk wilde ik gelijk TomTom Home gebruiken, hiermee kan je je TomTom device up to date houden.

En deed ik dit dus. Netjes pas afkoppelen als het apparaat of TomTom Home het zegt. Prima.

Apparaat uit en hup in de Auto…… TomTom 930 in de houder en aanzetten…. niets nakkes nada !

Potverdriedubbeltjes (nou ik zei iets anders maar wil niemand beledigen die dit leest) …… waarom wil hij niet starten.

Wat ik ook probeerde….. hij starte niet op. 

Ik weer reset knop 15 seconden inhouden en daarna op de power knop gedrukt en voila werkt weer als een zonnetje !