---
layout: post
excerpt_separator: '<!--more-->'
title: 'Wat is pomodoro en wat kan ik ermee?'
slug: 'wat-is-pomodoro-en-wat-kan-ik-ermee-'
date: '2012-10-09 17:52'
publish_date: '2012-10-09 17:52'
category: ['Pomodoro Technique', 'Pomodoro', 'Development']
tags: ['Pomodoro Technique', 'Pomodoro', 'Development']
---
Ik ben sinds kort bezig met de Pomodoro Technique®. Als je zoals mij van
technieken zoals Scrum / GTD / Time Management enzo houdt dan is de Pomodoro
Technique® wellicht iets voor jou.  
Een Pomodori of Pomodoro is een Tomaat, ja echt! Zoek maar op, het is een
Tomaat… en hoe komt dat dan naar de Pomodoro Technique® vraag je je natuurlijk
af.  
Nou [Francesco
Cirillo](http://nl.wikipedia.org/w/index.php?title=Francesco_Cirillo&action=edit&redlink=1)
die de Pomodoro Technique® heeft uitgevonden eind jaren tachtig, gebruikte dus
een tijdwekker om geconcentreerd mee te werken. En ja die tijdwekker leek op
een tomaat.  
Hoe kom je er op, een tijdwekker gebruiken om een nieuw soort time management
te maken.

Maar het werkt!

Bij deze techniek gebruik je dus een een kookwekker (in echte of digitale
vorm) waarmee je in periodes van 25 minuten (genaamd een pomodoro)
geconcentreerd aan een taak werkt. Daarna krijg je 3 tot 5 minuten pauze
waarna je weer 25 minuten geconcentreerd aan de zelfde taak werkt (om hem af
te maken) of aan de volgende taak werkt.

Na 4x een pomodoro te hebben gedaan mag je langer pauze nemen, zo’n 30
minuten. Een taak mag nooit meer dan ergens tussen de 5 en 7 pomodoro’s duren,
want dan moet je hem opbreken in kleinere stukken (hé dat lijkt wel op scrum!)

Aan het begin van de pomodoro dag stel je een lijst op met taken en kijk je
hoeveel taken je per pomodoro kan doen. Een pomodoro is pas af als de
kookwekker rinkelt! Dus een pomodoro kan niet eerder afgebroken worden! Je
maakt hem af!

Als je onderbroken wordt tijdens je pomodoro omdat een collega een grapje
verteld of als hij echt iets belangrijks moet vragen dan is de pomodoro als
verloren. (niet natuurlijk als je 1 minuut voor tijd zit, maar hou vast… een
pomodoro duurt 25 minuten en is pas afgelopen als de wekker rinkelt)

Probeer je collega’s er dus van op de hoogte te stellen dat je in een pomodoro
zit. Doe de deur op slot, zet een rode beker ondersteboven op je monitor (of
buro, wat het beste blijft staan) en plak een A4 op de ramen dat je niet
gestoord wilt worden en dan ze je maar even moeten mailen.

Mail gaat dus tijdens de pomodoro uit (mits je pomodoro bestaat uit het lezen,
archiveren van mail) Telefoon gaat ook op stil.

Heb je de taak gedaan en de pomodoro is nog niet af pak dan de volgende taak
op (of een kleine of de pomodoro mee af te sluiten).

Taak af? Pomodoro af? Hé hé ff 5 minuten rust en dan gewoon nergens aan denken
dat met werk te maken heeft. Overigens ook niet met de grote pauze. Je
hersenen hebben even rust nodig dus ga niet over moeilijke zaken na denken.
Doe een spelletje “Angry Birds” ofzo, lekker simpel.

Dus, de techniek bestaat uit 5 stappen

  1. Besluit welke taak je gaat doen
  2. Stel de kookwekker in op 25 minuten
  3. Werk aan je taak tot de wekker gaat
  4. Neem een korte pauze van zo’n 5 minuten
  5. Elke vierde “pomodoros” neem je een langere pauze (tussen de 15 en 30 minuten)

Klaar met een taak, streep hem af! Dat geeft ook een goed gevoel aan het einde
van de dag! Wowoooo kijk is hoeveel ik heb gedaan!

Werkt het? Ja het werkt. Zeker het tikken van de wekker houdt je gefocust op
wat je aan het doen bent.

Werkt Pomodoro voor iedereen? Dat lees je in een volgende blog!

