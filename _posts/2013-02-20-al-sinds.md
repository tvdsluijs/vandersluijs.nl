---
layout: post
excerpt_separator: < !--more -->
title: 'Al sinds 2003 bekend met het nieuwe werken.'
slug: 'al-sinds'
date: '2013-02-20 19:14'
publish_date: '2013-02-20 19:14'
category: ['Agile', 'Nieuwe Werken', 'Scrum']
tags: ['Agile', 'Nieuwe Werken', 'Scrum']
---
Misschien bestond het nog wel niet, geen idee eigenlijk, maar ik beoefen het
nieuwe werken al sinds 2003. Ik wist toen niet eens dat ik aan het “nieuwe
werken” was.

In mijn tijd dat ik gedetacheeerd werd bij gemeente Ede werkte ik al veel
vanuit thuis. Omdat het project waar ik aan werkte dermate uitgewerkt was dat
ik precies wist wat ik moest bouwen.

Één keer in de twee weken liet ik dan zien wat ik gemaakt had en er was
regelmatig contact via telefoon en mail hoe het er mee stond.

Natuurlijk houdt het nieuwe werken wel iets meer in dan alleen thuis werken
maar het was in ieder geval een begin. Zo werkte ik thuis nooit aan één stuk
door. Tussen het werken deed ik bijvoorbeeld de strijk of keek ik zo nu en dan
een serie. Op een later moment die dag werkte ik dan verder. Soms zelf tot
laat in de avond. De uren die ik moest draaien haalde ik per dag makkelijk.

Het mooie er aan was dat ik niet het gevoel had dat ik aan het werken was. Het
was meer een algehele invulling van de dag, met het eigenlijke werk, klusjes
en andere zaken. Meestal draaide ik meer dan 8 uur op het werk zelf, maar zo
voelde het nooit. En ook vaak pakte ik op zaterdag of zondag nog even wat
spullen er bij om verder te werken.

Ook interne projecten deed ik veel al vanuit huis, waarbij ik veel contact
momenten had via skype met de zaak.

Later toen ik gedetacheerd werd bij de ING werkte ik ook al deels via het
Nieuwe Werken zonder dat ik het wist (ook al was het een stuk minder). Ik
werkte namelijk in de trein van en naar Den Haag. Zo pakte ik al aardig wat
extra werkzaamheden mee in de verloren uurtjes die ik toch maar zat te wachten
tot ik ter plaatse was.

Tegenwoordig is het “nieuwe werken” iets wat niet meer in mijn leven weg te
denken is. Ook al zit ik dagelijks nog op het werk als Software Development
Manager, toch werk ik thuis ‘s avonds en in het weekend ook nog vrij veel.
Zelfs op vakantie pak ik regelmatig de laptop er bij om wat mail bij te werken
en wat vragen van collega’s te beantwoorden.

Met de 24 uurs economie kan dat ook bijna niet anders. En trouwens, IK vind
werken leuk! Wel moet elke dag een verrassing blijven en ik moet me vooral
niet vervelen! (Bij [bax-shop.nl ](http://www.bax-shop.nl/)vliegen de dagen
voorbij!!)

Wil je meer weten over het nieuwe werken, ga dan naar
<http://www.hetnieuwewerkendoejezelf.nl>

