---
author: tvdsluijs
category:
- Agile
- Scrum
- Scrum Games
- Agility
comments: 'true'
date: '2015-12-09 20:00:23+00:00'
excerpt_separator: <!--more-->
layout: post
publish_date: '2015-12-09 20:00:23+00:00'
slug: game-master-van-mijn-eerste-agile-spel
tags:
- Agile
- Scrum
- Scrum Games
- Agility
title: Game Master van mijn eerste Agile spel

---
Sinds een kleine 2 maanden is de mindset binnen het bedrijf waar ik werk
steeds meer en meer Agile aan het worden. Ik zit hier bij in het Agile
Transformatie of Agile Enabling team om mee te helpen het bedrijf Agile minded
te maken en daarbij waren ze toe aan een Agile Spel.
<!--more-->
Natuurlijk is de IT afdeling, waar ik ICT Enabler van ben, al lang Agile
minded en gebruiken we SCRUM met veel plezier en goede resultaten, maar ik
merkte dat de rest van het bedrijf eigenlijk ook Agile minded moet zijn. Ten
eerste zich te kunnen verplaatsen in hoe IT werkt, maar ook om sneller te
kunnen schakelen in een tijd waarin alles heel snel moet gaan.

Toch merk ik dat er tijdens het Agile minded worden proces er nog veel vragen
zijn en dat medewerkers weer snel vervallen in “oude” gewoontes. Om bij
iedereen het Agile gedachtegoed te laten leven hebben we als Agile
Transformatie team besloten om iedere maand een Agile Game te doen.

En van de eerste Agile Game was ik afgelopen maandag “The Game Master”.  
  
Lang heb ik nagedacht over wel spel ik zou doen. Er zijn er echt heel veel!
Kijk maar eens op [TastyCupcakes](http://tastycupcakes.org/category/agile/).

Ik had met Prowareness al het spaghetti spel gedaan. Maar omdat zo’n 15
personen die al een keer hadden gedaan wil ik wat anders.

Ik had graag het tennisballen spel gedaan, maar dan had ik 50 tennisballen
moeten regelen en dat ging me niet lukken.

Gelukkig vond ik het Ballonnen spel, wat mijn inziens een prachtig spel is om
niet alleen collega’s kennis te laten maken met Agile, maar ook de niet IT
collega’s te laten beleven wat het is als het ticket / product / feature niet
goed omschreven is.

#### Wat heb je nodig voor het Agile Spel?

Het ligt er een beetje aan hoeveel mensen je hebt die mee doen. Ik had een
groep van ±30 man voor me staan die ik in 4 groepen mee heb laten doen.

  * Ballonnen, heel veel ballonnen! Ik had op 30 man zo’n 100 ballonnen;
  * 4 scharen;
  * 4 linealen;
  * 4 rollen plakband;
  * Een berg touwtjes;
  * Confetti (ja confetti);
  * Diverse kleuren papier;
  * 4x2 kleuren kleine post-its (je kan ook grote gebruiken);
  * 4 grote dozen (om alles in te doen… en voor de maatgeving);
  * 4 zarte stiften;
  * … gooi nog maar wat kleur stiften in de doos.

Ja… het was meer dan ik dacht…. (achter af gezien)

Het gaat er vooral om, dat je verwarring en onzekerheid in de groep krijgt!

Je hebt ook nog een beeldscherm nodig waarop je een Coutdown app hebt draaien,
die iedereen ziet.

#### De Spelregels van het Agile Ballonnen Spel!

Je speelt zelf de klant! En de klant heeft een product gezien in het
buitenland dat hij snel heeft

getekend! Hij wil zoveel mogelijk producten in een halve sprint af hebben (dat
moet makkelijk kunnen) want hij wil verkopen verkopen verkopen!

  * Één sprint is 10 werkdagen;
  * Een halve sprint is dus 5 werkdagen;
  * 1 werkdag staat gelijk aan 1 minuut;

De groep moet zichzelf in 4 groepjes verdelen, en daarmee het product gaan
bouwen.  
  
De klant toont de tekening , en hij meldt ook nog even tussen door dat de
sprint is begonnen op het moment dat ik ben gaan praten. (de Countdown klok
zie je dan ergens op 3 minuten staan of zo)

#### Ronde 1 Agile Ballonnen spel

Het is handig om meerdere personen (bijvoorbeeld uit het Agile Transformatie
team) per groepje aantekeningen te laten maken omdat je zelf niet alles in de
gaten kan houden.

Tijdens de eerst ronde zullen weinig personen vragen komen stellen, ze gaan
waarschijnlijk direct aan de slag en denken niet na wat de klant verder wil.

Waarschijnlijk zal je zien dat na ronde één heel veel van de groepen, geen
ballon heeft opgeblazen maar de tekening hebben nagemaakt.

Dat was natuurlijk niet helemaal de bedoeling. Je wilde een ballon. Keur alle
producten af, scheur ze door, gooi ze door de lucht, weg er mee!

Gelukkig is de klant weer naar het buitenland geweest en geprobeerd het verder
na te maken. Zorg er voor dat je een hele grote ballon hebt met het gezichtje
er op getekend.

Zeg ook :

> “Niet “Iedereen” vragen mag stellen!”

Je zal verbaasde gezichten zien, waarbij personen denken dat ze niks meer
mogen vragen. Maar de bedoeling is natuurlijk dat er slechts **1 persoon** per
groepje vragen mag komen stellen. De PO!

Je geeft ze nu een halve sprint de tijd! (start klok!)

#### Ronde 2 Agile Ballonnen spel

Tijdens ronde twee zullen meer mensen vragen komen stellen, soms ook meerdere
per groep. Stuur die weg! Niet “iedereen” mag vragen stellen. Ze komen er dan
snel genoeg achter dat ze één persoon moeten aanstellen die vragen gaat
stellen.

De Ballonnen worden opgeblazen! Wat een lol! Men tekent en vraagt maar niemand
kijkt er naar de klok (moeten ze later ook iemand voor aanstellen)

Natuurlijk klopt er weer niets van het product, ze zijn allemaal te groot.

Pak nu een ballon waar alle maten op staan. 19 centimeter in doorsnede (zorg
dat je dit via een kartonnen bord zelf hebt opgemeten), ogen zijn 4cm, 7cm
tussen midden ogen, een drie hoek als neus met 3cm liggende kant, en grote
driehoek onderste boven 7cm.

Laat dat zien voor ronde 3 en start tijd!

#### Ronde 3 Agile Ballonnen spel

Je zult merken dat er gerichtere vragen worden gesteld, door 1 persoon en ze
proberen echt een goed product te maken.

Als ze er niet uitkomen met de maatgeving (kartonnen bord laten zien). Je zal
zien dat ze het gaan namaken. Niemand vraagt of ze het mogen gebruiken. Dat
mag natuurlijk wel ?

 **Einde spel!**

Kijk wie de beste ballon heeft gemaakt en zorg dat ze een leuk cadeau-tje
krijgen. Ik zelf had wat van die nep medailles gekocht. Beloon ze!

Vraag daarna wat de doelen waren van dit spel! (schrijf ze op een whiteboard
of zo)

De volgende doelen zullen voorbij komen:

  * Krijg specificaties duidelijk!;
  * Blijf vragen stellen;
  * Bouwen — Testen — Feedback, Bouwen — Testen — Feedback, enz.;
  * Zorg voor een Product Owner;
  * Zorg voor een ScrumMaster (die alles rondom project regelt / tijd in de gaten houden);
  * En waarschijnlijk nog meer, gericht op jullie teams.

#### Wat het Agile transformatie team opviel!

Na het spel heeft het Agile transformatie team natuurlijk even een evaluatie
gedaan. En daarbij vielen de volgende dingen ons op.

  * Teams indelen was zo gebeurd! Heel slim doordat een aantal mensen gewoon een doos pakten en hem omhoog hielden en er mee te zeggen, wie wil er in dit team. Of dat de manier is om een goed team samen te stellen is een ander verhaal maar dat was heel snel geregeld;
  * Één team had zowaar een scrumboard gemaakt! Was niet zozeer de opdracht, maar wij vonden het zeer positief! Dat betekent dat het scrumboard als zijnde een handige tool wordt ervaren;
  * Teams maken ging goed, het team bijeen houden is een ander verhaal. We zagen in 2 teams toch wat afhakers. Collega’s die buiten het team leken te raken. Een wedstrijd winnen is net zoals een obstacle run, Leave No MAN (or woman) behind! Winnen doe je met zijn allen, dus let er op dat iedereen meedoet;
  * Stel zo snel mogelijk een PO aan! Diverse teams hadden dit redelijk snel door! Laat niet “iedereen” vragen stellen! Laat dit in het team door 1 persoon doen;
  * Stel een SCRUM Master aan (of in ieder geval iemand die alles in de gaten houdt rondom het project). Niet ieder team had in de gaten hoe snel de tijd ging;
  * Snel starten staat niet gelijk aan als eerste eindigen! Als je niet weet wat je precies moet maken dan ga je de wedstrijd niet winnen. Dus vragen vragen vragen vragen! Je kan beter 1 dag van de sprint alleen maar vragen stellen dan direct beginnen. De specificaties moeten duidelijk zijn!;
  * Ben je iets aan het maken? Laat het dan ook regelmatig zien aan de klant, en stel gericht vragen. Vragen waarmee je iets kan! Feedback is heel belangrijk! Is de feedback niet duidelijk genoeg? Vraag om verduidelijking!;
  * En natuurlijk als belangrijkste “Have FUN!” en dat hadden ze!

#### Agile spel doen, maar geen tijd?

Er zijn diverse Meetup groepen die bijna maandelijks zogenaamde “Serious Play”
avonden organiseren. Hier worden heel veel Agile games gedaan. Dit is niet
alleen heel erg leuk, maar ook nog eens heel leerzaam!

Dus ga naar deze avonden toe!

Geen tijd om een spel voor te bereiden of een boek te lezen? En je wilt toch
een keer het ballonnen spel doen? Je kan me altijd bellen of
[mailen](mailto:theo@vandersluijs.nl)!

