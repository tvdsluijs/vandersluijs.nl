---
id: 2075
title: Fuck! Ik ben een Apple Fanboy
date: 2016-05-17T09:30:30+00:00
author: Theo van der Sluijs
layout: post
guid: https://itheo.nl/?p=2075
permalink: /blog/2016/05/fuck-apple-fanboy.html
hits:
  - "171"
dsq_thread_id:
  - "5820151032"
categories:
  - My Life
tags:
  - iPhone
---
Nog geen 2 maanden heb ik de nieuwe Samsung S7 gehad. Daarvoor had ik een iPhone 5s wat een super toestel was maar ik was het meer dan zat om voor ieder kabeltje 30 euro neer te tellen. Ik dacht ik stap over op een Android toestel met kabels die ik voor een euro uit china laat komen. Maar na 2 maanden van gebruik kwam ik er achter dat ik gewoon een Apple Fanboy ben!

<!--more-->Zo&#8217;n twee maanden geleden schreef ik over : 

**De dag dat ik mijn iPhone weg deed!**

<blockquote class="wp-embedded-content" data-secret="C5XLYf1ATv">
  <p>
    <a href="https://vandersluijs.nl/blog/2016/03/dag-iphone-weg-deed.html">De dag dat ik mijn iPhone weg deed</a>
  </p>
</blockquote>



Ik dacht verlost te zijn van die dure kabeltjes en eigenlijk veel te dure telefoon. Kom op 800 euro voor een toestel! Okay het is een heel goed toestel en Samsung vraagt ook zomaar 700 euro, maar Samsung vraagt niet ook nog eens 30 euro per  kabeltje.

## Vendor Lock-in

Na 2 maanden ben ik er achter ben gekomen dat ik gewoon mijn iPhone mis. En wel om diverse redenen. De software van Apple zit gewoon heel goed in elkaar. Okay, als je zoals ik een Macbook hebt dan sluit het naadloos op elkaar aan! Berichtje op mijn iPhone zie ik op mijn Macbook en ik kan ook gelijk reageren. iMessenger, FaceTime, Apple Photos, iCloud het werkt allemaal super!

Dan kom je er toch plots achter dat je een Apple Fanboy ben! Maar komt dit niet gewoon door de Vendor Lock-in?

> Vendor lock-in maakt een klant afhankelijk van een leverancier voor producten en diensten

 _Vendor lock-in maakt een klant afhankelijk van een leverancier voor producten en diensten, omdat hij niet in staat is om van leverancier te veranderen zonder substantiële omschakelingskosten of ongemak. Om te kunnen spreken van vendor lock-in dient er bovendien sprake te zijn van een superieur of beter alternatief waar de klant naar zou willen overstappen. Zou er geen superieur of beter alternatief zijn dan is de gekozen oplossing optimaal en zal de klant de afhankelijkheid van de leverancier niet beschouwen als een lock-in._

<p style="text-align: right;">
  <a href="https://nl.wikipedia.org/wiki/Vendor_lock-in">Aldus Wikipedia</a>
</p>

Veel fabrikanten snappen heel goed dat Vendor lock-in ze heel veel geld kan opleveren. Want hoe moeilijker het is voor de klant om over te stappen des de groter de kans is dat de klant niet zal overstappen.

Samsung heeft goed begrepen dat Apple zo&#8217;n Vendor Lock-in had en heeft dus software gemaakt om het overstappen van iOS naar Android makkelijker te maken. Helaas werkt het niet geheel 100% dus ik was contacten kwijt en had ook niet alle foto&#8217;s/media/Whatsapp berichten enz. van mijn iPhone op mijn Samsung toestel.

Maar kan je wel spreken van een Vendor Lock-in als je kijkt naar de verschillen tussen iOS / Android, Apple en Samsung? Want de software van de één moet dan superieur zijn aan de andere software of er moet geen goed alternatief zijn. Maar dat is niet zo. Als ik kijk, zonder te proberen om enige mening te hebben dan denk ik dat de software van zowel iOS op de iPhone als Android op de Samsung enorm aan elkaar gewaagd zijn!

Voor mijzelf voelt het wel als een soort van Vendor Lock-in maar puur en alleen omdat het allemaal zo goed samenwerkt met mijn Macbook.

Is dat erg? Als het echt goed voor je werkt? Nee ik denk het niet! Is de Samsung S7 een slechte telefoon? Nee zeker niet. Hij is zelfs waterdicht! Daar kan Apple nog wat van leren!!

## Ben ik een Apple Fanboy?

<img class="alignleft size-medium wp-image-2077" src="https://itheo.nl/wp-content/uploads/2016/05/IMG_3427-300x300.jpg" alt="Fuck! Ik ben een Apple Fanboy" width="300" height="300" />Yep! Ik weet zeker dat Macbook superieur is boven alle Windows laptops. Nu denk je misschien, wow&#8230; dat is nogal wat om te zeggen. Maar Apple zorgt dat alle hardware naadloos aansluit op hun besturingssysteem OS X . Terwijl Microsoft een algemeen besturingssysteem maakt (microsoft) en eigenlijk niet weet op wat voor hardware het gaat draaien. De fabrikant van de hardware (motherboard / geheugen / grafische kaart / ssd) maakt vaak zelf de drivers die moet samen werken met Windows en de overige drivers.

Dus ja ik snap dat een besturingssysteem zoals Windows vaker problemen (lijkt) te hebben dan OS X. Een eerlijk vergelijk is het dan eigenlijk ook niet, maar ja de spullen van Apple werken wel heel erg goed zonder al te veel problemen.

Zo ook met de iPhone. Met mijn iPhone 5s had ik weinig tot eigenlijk geen problemen. Geen vastlopers geen apps die vastliepen of apart reageerden. Echter op de Samsung S7 had ik binnen 1 dag al last van crashende apps, apps die vreemd reageerden en een Samsung die gewoon ging herstarten.

Tja&#8230;. ik was wel wat verwent met mijn iPhone 5s en ja ik kan dus niet zonder iPhone&#8230;. dus fuck! Ik ben gewoon een Apple Fanboy!

En ik heb iemand blij kunnen maken met mijn Samsung S7. Iemand die geen fan was van Apple maar wel een iPhone SE had.

> Hij blij! Ik blij!