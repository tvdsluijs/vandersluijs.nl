---
id: 776
title: Kramp in je kuit
date: 2015-09-27T11:49:02+00:00
author: tvdsluijs
layout: post

permalink: /kramp-in-je-kuit/

vw_post_layout:
  - right
vw_enable_review:
  - "0"
dsq_thread_id:
  - "5620671561"
image: https://40enfit.resultants-e.nl/2015/09/kuitkramp-pijn.jpg
categories:
  - 'Tips &amp; Tricks'
  - Training
tags:
  - kramp
  - kuit
  - pijn
---
Kramp, je hebt het vast wel eens gehad. Waarschijnlijk net zoals mij in je kuit. Laatst had ik het ook tijdens het sporten. Maar, waarom krijg je kramp in je kuiten en hoe kom je er vanaf.

Kramp is een samentrekking van alle spiervezels tegelijkertijd wat veel pijn kan veroorzaken. Sommige mensen hebben het &#8217;s nachts na bijvoorbeeld een intensive training, maar je kan het ook tijdens het sporten hebben.<!--more-->

Na een heel hevige kramp in de kuiten kan het ook zijn dat de spier nog dagenlang pijnlijk is, net als bij een normale spierkramp.

Bij sporters komt kuitkramp meestal voor uit Vochtgebrek of een verkeerde zoutbalans in het bloed (te weinig kalium, calcium, magnesium en natrium, soms ook fosfor). Mijn laatste keer kwam tijdens het sporten doordat ik erg weinig gedronken had die dag. Je spieren zijn als het ware al uitgedroogd en daardoor verkrampen bij intensief gebruik in eens heel erg.

Als je &#8217;s nachts vaak last hebt van kramp na het sporten, probeer ze dan warm te houden, lange pyamabroek en sokken. Erg sexy is het niet, maar beter dan kramp toch? Heb je tijdens het sporten kramp probeer dan meer te drinken voor de volgende training. 2 liter water per dag is normaal, maar bij een dag met training is dat eigenlijk aan de krappe kant.

Krijg je kramp, ga dan op de grond zitten, probeer dan je been te strekken en trek langzaam je tenen naar je toe. Ja, dat doet pijn, maar het is wel de manier om van de kramp af te komen. Je kan natuurlijk ook de pijnlijke spier na de training laten masseren.

Veel en langdurig pijn na de kramp? Ga dan niet gelijk te intensief sporten. De kuitspier is dan wat beschadigd en heeft wat langer tijd nodig om te herstellen!

Heb je zelf vaak last van kramp? Ben heel benieuwd wat jou oplossingen zijn!

_foto door : <a href="https://www.flickr.com/photos/waltjabsco/" target="_blank">Walt Jabsco</a>_