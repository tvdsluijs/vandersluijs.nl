---
layout: post
excerpt_separator: '<!--more-->'
title: 'Joomla! 1.5 migratie voorwerk'
slug: 'joomla-'
date: '2008-06-06 14:28'
publish_date: '2008-06-06 14:28'
category: ['Coding']
tags: ['Coding']
---
Als je site gemaakt is met het OpenSource CMS Joomla! en je draait de site op
dit moment in versie 1.0.15 (of 1.0.14, 1.0.13 of nog lager) zit je
waarschijnlijk net zoals mij te denken om over te stappen naar Joomla! 1.5.  
  
  
Als je mijn andere artikel hebt gelezen over het wel of niet overstappen en je
besluit net zoals mij om nog niet over te stappen zijn er wel alvast wat zaken
die je kan regelen om de latere overstap fijner te laten verlopen en last but
not least zijn er wat zaken waar je over moet nadenken als je de stap gaat
maken.  
  
Ten eerste als je toch wat tijd over hebt nu je de overstap niet doet kan je
wellicht een opschoning doen van je hele site.  
  
Waarschijnlijk heb je net zoals ik door de jaren heen heel wat plaatjes,
filmpjes en andere zooi op je server vergaart.  
  
Vaak zitten deze plaatjes/filmpjes en andere zooi allemaal in de
/images/stories/ directory en is dit langzaam een grote brei aan files
geworden.  
  
Wellicht is het handig om hierin een structuur te gaan leggen bijvoorbeeld
jaar/maand/(dag) waarin je deze zooi gebruikt.  
  
Let wel je zult ieder artikel/content item langs moeten om te kijken welk
plaatje je wanneer gebruikt.  
  
Geloof me, een hels karwei want waarschijnlijk heb je net zoals ik, heel veel
artikelen en ook heel veel plaatjes.  
  
  
Als tweede kan je als gevolg van het eerste item, een opschoning doen van je
artikelen, content items.  
  
Veel artikelen op je site zijn wellicht verouderd of wil je er niet meer op
hebben. Deze kan je dan direct verwijderen, of archiveren. Let er ook even op
dat je de gebruikte plaatjes hiervan ook kan verwijderen (mits niet gebruikt
in andere artikelen natuurlijk).  
  
  
Ook heb ik in diverse artikelen van mijn plaatjes en of filmpjes gebruikt die
kwamen van andere sites. Soms komt het voor dat die andere site een plaatje
heeft verwijderd of heeft aangepast. Je kan dan het artikel ook aanpassen met
een plaatje dat wel weer hoort bij de tekst die je had geschreven of je
verwijderd het artikel.  
  
  
Ook is het vaak handig om verouderde/oudere artikelen te archiveren. In
Joomla! kan je nog steeds zoeken of linken naar archieven, dus wees niet bang
dat je ze daarna niet meer kan tonen ofzo op de site.  
  
  
Ten Derde kan je wellicht alvast een opschoning doen van de componenten /
modules en mambots die je niet meer gebruikt.  
  
In de eerste dagen van Mambo/Joomla gebruikte ik een statistiek component dat
later (zo bleek) nogal zwaar was voor de server.  
  
Ik gebruikte het na een tijdje niet meer, maar het stond nog wel steeds op de
joomla! site ge√Ønstalleerd. Dat soort zaken kan je dus maar beter alvast
verwijderen.  
  
  
Ten vierde is het handig om alvast te gaan zoeken naar componenten die werken
in Joomla! 1.5 en jou Joomla! 1.0.x componenten vervangen (item voor modules
en mambots).  
  
Misschien is het zo dat je een bepaald component gebruikt dat niet herschreven
is of wordt voor Joomla! 1.5. Hiervoor zal je dus een ander component moeten
gaan zoeken. Kijk dan wel of er wellicht een migratie tool bij zit om jou data
her te gebruiken in de Joomla! 1.5 versie. Of beter nog, als er nu al van dat
nieuwe component ook een Joomla! 1.0.x versie is, kan je wellicht alvast het
nieuwe component gaan gebruiken (waarbij nu al je data naar de nieuwe vorm
geconverteerd wordt) en als je straks overstapt kan je met een beetje geluk je
data meenemen om in de Joomla! 1.5 versie te gaan gebruiken.  
  
  
Als laatste kan je wellicht een begin maken met het ombouwen van je layout of
opzoeken van een nieuwe layout voor Joomla! 1.5. Je huidige Joomla! 1.0.x
layout zal niet werken in Joomla! 1.5 (mits je geen legacy mode gebruikt) en
daarom zal je een nieuwe layout moeten maken, een nieuwe gratis moeten zoeken
of een nieuwe moeten laten maken.  
  
  
Voor de professionele Joomla! gebruikers / programmeurs / database beheerders
is het wellicht alvast handig om de database na te lopen op zaken die er uit
kunnen. Veel componenten, die wellicht nu niet meer gebruikt worden laten hun
sporen na in de database. Vaak vullen die de database onnodig en dit zou je
kunnen verwijderen. Let op: maak wel even een backup van de database voordat
je tabellen gaat verwijderen.  
  
  
Als aller aller laatste zou je alvast kunnen beginnen met de opbouw van je
nieuwe Joomla! 1.5 site. Als je niet al te veel aanpassingen maakt aan je
huidige site dan zou je alvast de migratie kunnen doen en op de nieuwe site
bovenstaande opschoningen kunnen doen. Je kan hierin dan ook je nieuwe layout
testen, of gevonden layouts bekijken in de vorm zoals jij het zou willen
hebben. Let wel: aanpassingen die je doet op je Joomla! 1.0.x site zal je dan
ook moeten doen (handmatig) op je Joomla! 1.5 site. Of je moet de migratie
nogmaals doen als je zeker weet dat je over wilt naar Joomla! 1.5  
  
  
Succes !

