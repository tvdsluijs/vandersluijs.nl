---
author: tvdsluijs
category:
- Management
comments: 'true'
date: '2016-05-05 18:39:37+00:00'
excerpt_separator: < !--more -->
layout: post
publish_date: '2016-05-05 18:39:37+00:00'
slug: company-scrum-van-prowareness
tags:
- Agile
- Scrum
- Prowareness
title: Company Scrum van Prowareness

---
Daar stond ik dan, midden in een grote ruimte met toch wel wat knikkende
knieën, droge lippen en snakkend naar adem. Er keken meer dan 200 hongerige
ogen naar me. Hongerig naar informatie, hongerig naar tips en tops. Hoe kwam
ik hier terecht, wie had me hier voor opgegeven? Het waren allerlei zaken die
door mijn hoofd gingen. Ik keek naar mijn collega, die me knikkend aankeek en
dacht: “Kom op kerel je kan het!”. Ik opende mijn mond en zei : “Hi, I’m Theo
and I’m gonna tell you a little secret!” dat waren mijn eerste woorden aan een
meer dan honderdtellend publiek bij de Company Scrum van Prowareness!
< !--more -->

Al een paar keer hadden verschillende personen van Prowareness mij over
proberen te halen om te komen kijken bij de Company Scrum. Helaas konden mijn
collega Jeroen en ik niet en een keer hadden we geen inspiratie, maar we
wisten heel goed dat Jeroen Schroen van Prowareness toch weer met die vraag
zou komen.

> Wanneer komen jullie naar de Company Scrum?

Het mooie was dat ons verteld was dat wij een probleemstelling zouden neer
leggen en dat een team van coaches ons diverse handvatten mee zou gegeven
zodat we aan het einde van de avond voldoende hadden op dat probleem aan te
pakken.

En natuurlijk kwam de datum dat mijn collega Jeroen en ik allebei konden en we
ook voldoende inspiratie hadden om een goed probleem neer te leggen.

Wat we niet wisten dat er ook nog best veel van ons verwacht werd!

[su_note background=”#e7e7e7" color=”#282828"]

 _Beste Theo & Jeroen_

 _Zoals beloofd het programma voor de Company Scrum van volgende week;_

 _17.30 Diner_  
 _18.15 Start Plenair_

 ** _De avond zal er als volgt uitzien:_**

 _Jullie worden voorgesteld door mij aan de groep_

 _Jullie houden een korte pitch met 3 tips en 3 tops voor ons van totaal 3
minuten._

 _Denk ja over welke brandende vraag jullie ons willen voorleggen en waarmee
jullie de deur uit willen lopen (qua informatie / oplossing)._

 _Daarna sluiten we gezamenlijk af._

 _Ik had het je geloof ik al vertelt, maar de sessie zal gehouden worden in
het Engels met de gehele organisatie. Reken erop dat er ongeveer 100 man naar
je verhaal luisteren!_

[/su_note]

Ummmm…. wat? 100 man? Engels? Pitch van 3 minuten…. voor 100 man in het
Engels? Heb ik me hier echt voor opgegeven?

#### Company Scrum Pitch

Mijn collega Jeroen en ik hadden de hele pitch van te voren zitten
voorbereiden, maar het komt er natuurlijk toch altijd anders uit als je dacht.

Ik was als allerlaatste. Dat kwam ten eerste omdat de gasten (waaronder wij)
van de 3 bedrijven elkaar zaten aan te kijken van wie oh wie gaat er eerst en
de andere twee bedrijven dus als eerste gingen.

Één van die personen vertelde in het engels dat hij nogal moeite had met het
praten in publiek wanneer het niet over techniek ging. Hij blies ons weg met
zijn speech! Ik dacht…. okay…. nu moeten wij nog. Toen wij aan de beurt waren,
dacht mijn collega: “Ik ga mooi niet als laatste!”. Dus sprong op en nam de
Tips voor zijn rekening. Één van zijn belangrijkste tips was dat Prowareness
vooral het Management niet moet vergeten en steeds weer het belang van Agile
aan het Management moet laten weten.

Na nog twee tips te hebben verteld wat de beurt aan mij. Tja…. hoe open je het
laatste deel van de pitch als er al 2 bedrijven en goede pitchers voor je zijn
geweest.

Gelukkig bedacht ik me dat er nogal vaag werd gedaan over ons tijdens de
presentatie van de gasten aan de 100 Prowareness collega’s. De presentator zei
dan ook dat er altijd heel mysterieus werd gedaan over wat Matchvertise nu
precies doet.

Aan mij dus de taak om eerst eens dat mysterie op te lossen en zo voor mij het
ijs te breken bij de luisterende personen.

> I told them the Secret!

Ik vertelde ze dat wij oplossingen faciliteren voor mannen met Erectie
problemen (wat overigens niet 100% waar is, we bouwen online eHealth
oplossingen voor bedrijven die helpen bij erectie problemen, maar het gaat om
het idee). Ook vertelde ik daarbij dat de mannen in de zaal me altijd konden
bellen voor hun probleem. Natuurlijk werd daar hard om gelachen. Fijn dat, dat
mysterie is opgelost en ijs is gebroken.

Mijn Top voor Prowareness was dat het heel erg goed is dat ze altijd klanten
betrekken bij alles wat ze doen. Als het nu gaat om Summits, presentaties of
cursussen er komen altijd wel klanten iets vertellen. Omdat Scrum / Agile vaak
vanuit een IT omgeving komt en veel coaches ook vanuit IT business komen is
het juist heel fijn te horen wanneer klanten hun verhaal het vertellen vanuit
een niet IT gerelateerde business of afdeling.

#### Pitch van Prowareness

Nadat de 3 gastbedrijven klaar waren moesten de medewerkers van Prowareness
aan de slag. In groepen van 10 moesten ze een oplossing bedenken voor één van
de verschillende Tips die ze hadden gekregen.

Deze oplossingen moesten ze daarna pitchen. En de bedrijven mochten dan de
beste oplossing kiezen door erbij te gaan staan.

Één van onze tips ging dus over het steeds weer betrekken van het management
bij de Agile transformatie en dat Prowareness dit niet moest vergeten.

[Rini van Sollingen](http://rinivansolingen.nl/), de Guru in Nederland op het
gebied van Agile en Scrum kwam met het idee om gratis Management bijeenkomsten
te gaan organiseren waarbij het Management steeds weer de Agile kant op wordt
gezet.

De presentator van de avond ging iedere gast langs om te vragen waarom ze
gekozen hadden voor deze pitch / oplossing.

Natuurlijk kwam hij ook bij mij (ik stond naast Rini).

“And Why did you choose for the solution of Rini?”.

“Oh, I didn’t hear the solution!”,

> I just wanted a Selfie of me with Rini!

Je snapt, de hele zaal ging plat! Er werden direct foto’s van ons gemaakt!
Selfie Time!!

Maar natuurlijk vind ik Rini zijn oplossing wel heel goed. Management is vaak
een struikelblok bij een Agile transformatie. Ze willen het wel, maar ze weten
niet wat het is. Ze willen het niet omdat ze niet weten wat het is. Ze zeggen
dat ze het willen, maar later toch weer niet. Ze willen het niet, omdat ze
niet meer weten wat het is. Kortom, als het Management op Agile gebied begint
te stagneren dan stagneert je Agile Transformatie. Het gratis geven van Agile
bijeenkomsten op Management niveau kan ze weer de juiste kant op sturen. Iets
was denk ik een hele goede stap is.

#### Hulp bij Agile problemen

Het derde en laatste onderdeel van deze Company Scrum van Prowareness ging
over hulp bij problemen bij Agile. Wij konden als bedrijf ons probleem
voorleggen aan de 100+ personen in de zaal, waarna we in vergaderzalen hier
dan verder over zouden vertellen en waarbij de personen in de zaal konden
meedenken aan een oplossing.

Ik vertelde het probleem aan de zaal en in de vergaderzaal aangekomen waren er
zo’n 30 medewerkers van Prowareness die mijn collega en mij wilde helpen bij
dit probleem.

Deze manier van het direct voorleggen van een probleem is mij heel goed
bevallen. Er denken diverse mensen na over het probleem en ze hebben geen
gekaderde omgeving waarin ze moeten blijven of zijn ze bevooroordeeld over wat
er allemaal omheen gebeurd is.

Er kwamen dus hele goede gerichte ideeën. Geen kant en klare oplossingen, maar
wel ideeën waar ik zelf nog niet aan gedacht had. Natuurlijk kunnen ze in 40
minuten niet je hele probleem oplossen maar ik ging wel naar huis met een
richting waarin ik kon gaan oplossen en een berg zeer positieve energie!

#### Conclusie Company Scrum!

Voor Theo, een selfie en een boek. Jou dag kan niet meer stuk :-) Dank voor je
feedback en tips! Rini, Delft 3 mei 2016

De Prowareness Company Scrum avond was voor mij een zeer geslaagde avond. Ja
er wordt best wel wat van je verwacht, maar give some, get some!

Dus jij geeft hun tips en tops en de medewerkers van Prowareness geven jou
tips en informatie mee waar je wat aan hebt!

En daarbij stopt het niet. Je hebt ook nog eens een hele gezellige avond met
gelijkgestemde mensen die van deze avond willen leren, kennis willen
overdragen en ook nog eens lol met elkaar hebben.

En nee, ook daarbij stopt het niet. Want je kan mee-eten! En geloof me! Dat
smaakte prima!

Heb je dus de kant om uitgenodigd te worden voor de Company Scrum van
Prowareness, laat die kans dan niet voorbij gaan!

> Prowareness, bedankt voor deze geweldige avond! Ik kom graag nog eens!

