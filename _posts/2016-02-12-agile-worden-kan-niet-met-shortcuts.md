---
author: tvdsluijs
category:
- Agile
- Scrum
- Agility
- Agile Transformation
comments: 'true'
date: '2016-02-12 15:14:56+00:00'
excerpt_separator: <!--more-->
layout: post
publish_date: '2016-02-12 15:14:56+00:00'
slug: agile-worden-kan-niet-met-shortcuts
tags:
- Agile
- Scrum
- Agility
- Agile Transformation
title: Agile worden kan niet met Shortcuts

---
In de tijd dat ik Agile transformaties begeleid krijg ik vaak de vraag of er
bepaalde onderdelen uit het proces niet geschrapt kunnen worden omdat het hun
inziens zoveel tijd gaat kosten.

Ik kijk deze personen altijd aan met een moeilijke blik en zeg ze…. “Oh, je
wilt niet Agile worden?”
<!--more-->
Een Agile transformatie is niet iets wat je er even in een weekje bij doet.
Het is ook niet iets wat je in een maand gedaan krijgt. Een Agile
transformatie is een proces wat enkele maanden zal duren. Zeker in
organisaties die geheel niet bekend zijn met Agile moet je denken aan een
traject van 6 maanden tot zo maar een jaar. Zeker in grotere organisaties zal
het zelfs door de tijd van één jaar heen gaan en nog langer duren.

Maar het is een leer proces, dus iedere stap wordt je beter. Het is niet zo
dat er gedurende die tijd niets gebeurd. Heel het bedrijf zal er van leren en
er beter van worden. Het is echter wel belangrijk dat je niet gaat zitten
afwachten tot het werkt, je moet het gewoon gaan doen. Maar wel zonder
shortcuts!

####  **Agile, No Shortcuts!**

Er zijn alleen geen Shortcuts. Wil je Agile worden, dan zal je dat proces door
moeten en kan je niet even een korte route kiezen. Ooit vroeg er een manager
aan me of al die “bijeenkomsten” nu echt wel moesten.

Hij vond een retrospective na iedere “sprint” wat overdreven. Om de sprint is
dat toch ook prima? En we zitten zo dicht op elkaar, we kunnen toch gewoon
direct zeggen wat het probleem is en dit oplossen? Hebben we daar echt daily
standups voor nodig? En als het klaar is zetten we het gewoon live en als er
iemand opmerkingen over heeft dan horen we het wel, toch?

Tja…. natuurlijk kan je dit schrappen, maar dan mis je wel even een paar van
de belangrijkste punten van Agile! Zoals terugkoppeling, verbetering, leren
van.

####  **Terugkoppelen, leren en beter worden**

Het lijken kleine niet zulke hele belangrijke zaken, maar er is een reden dat
al die “bijeenkomsten” gehouden worden. Tijdens die bijeenkomsten krijg je
namelijk direct informatie, die wellicht onbelangrijk lijken maar juist kunnen
helpen bij het sneller oplossen van problemen of het direct leren van een
gemaakt fout.

Als je dit soort bijeenkomsten niet direct doet maar uitstelt tot een later
tijdstip krijg je dus niet de kans om je direct te verbeteren en te leren van
de fouten. Erger nog, er wordt nog langer op een “foute” manier verder gegaan.
Niet de kans krijgt om te zeggen wat er beter kan, niet iedere ochtend kunnen
vertellen welke problemen je in de weg staat om verder te kunnen weerhouden
een team om beter en sneller te worden.

Een standup dwingt mensen af te zeggen waar het vast loopt. Een retrospective
dwingt een team tot nadenken tot verbetering van de werkzaamheden en een
review dwingt de “gebruiker” of “reporter” en het bedrijf na te denken over
wat er is opgeleverd en daar ook waardevolle input over te leveren zodat dit
in de volgende sprint tot verbetering zal leiden.

Dus als je denkt zonder deze onderdelen beter en sneller te kunnen worden, ga
gerust je gang. Als je echt Agile wil worden neem gewoon die weg die andere
bedrijven al aan het nemen zijn en wordt echt beter en sneller!

 _Foto door_[ _frank_](https://www.flickr.com/photos/west-park/ "Go to frank's
photostream")

