---
layout: post
title: Scrum Guide in Epub formaat
author: Theo van der Sluijs
slug: /2018/07/scrum-guide-in-epub-formaat
permalink: /2018/07/scrum-guide-in-epub-formaat
date: 2018-07-16
publish_date: 2018-07-16
image:
  feature: /images/scrum-guide-in-epub-formaat.jpeg
  credit: "özgür uzun"
  creditlink: https://www.pexels.com/@ozgur
thumbnail: /images/scrum-guide-in-epub-formaat_thumbnail.jpeg
categories: ['Agile']
tags: Scrum Gids
 - Guide
 - Agile
comments: true
excerpt_separator: <!--more-->
---
De Scrum Gids is niet te krijgen in het EPUB formaat, daar baalde ik van. Dus heb ik zelf maar een EPUB Scrum Gids gemaakt. Scrum het is al een tijdje onderdeel van mijn leven. Evenals Agile ik kan me eigenlijk niet voorstellen om mijn werk zonder een Agile mindset en zonder Scrum te doen (of Kanban). Een gecertificeerd Scrum master ben ik al een aantal jaren, maar Product Owner nog niet. En eigenlijk moet dat er ook van gaan komen.... dus was ik van plan om tijdens mijn vakantie minimaal 1x per dag even de Scrum Gids door te lezen. Probleem is alleen.... het is in PDF formaat.... en mijn Kobo vreet net even wat fijner het EPUB formaat. En dat is dus een probleem.
<!--more-->
Ik snap het niet, de Scrum Gids is in een enorme berg talen te krijgen. Engels, Nederlands, Duits, Frans in wel meer dan 30 verschillende talen. Behalve in het Fries en Zeeuws :-).

Maar goed, de Scrum Gids is dus te downloaden als PDF maar niet als ePub. En ja mijn Kobo kan PDF bestanden zeker lezen maar als je het groter of kleiner wilt dan werkt dat meestal niet zo goed. Ook markeren en bladeren gaat allemaal net iets lekkerder met een ePub boek. Maar de Scrum Gids is niet te krijgen in EPUB formaat.

## Scrum Gids in EPUB formaat

EPUB, wat is het eigenlijk? **EPUB** (een afkorting van electronic publication) is een vrij en open e-book (standaard) formaat dat ontwikkeld is door het International Digital Publishing Forum (IDPF). **EPUB** wordt soms ook weleens aangeduid als **ePub**, **ePUB**, **EPub** of gewoon **epub**, maar de voorkeur van de maker is **EPUB**.

En de meeste elektronische e-book lezers, zoals mijn Kobo, vinden het dus vooral fijn om een EPUB te krijgen.

Maar waar ik ook zocht, de EPUB van de Scrum Gids is er niet. En ik ging toch echt niet met die PDF of mijn ebook klooien. Dus heb ik de Scrum Gids maar omgebouwd naar een EPUB.

## Download Scrum Gids EPUB
De Engelse versie ziet er best gelikt uit. De Nederlandse versie iets minder. Helaas moet ik het ook doen met een PDF wat ik moet converteren naar MS Word wat ik moet converteren naar EPUB.... en er komt nogal wat rotzooi mee.

Dus sorry als het er niet helemaal gelikt uitziet, maar het is een EPUB.

[Download English version](https://drive.google.com/open?id=16SsoLNM_eBG7uiaJhY4UDVjK1jPVOD-P)

[Download Nederlandse versie](https://drive.google.com/open?id=1FIzCHqhHZ4Qx8pr3xrZVaACBNz34WMea)

Als je er gebruik van maakt lust ik best een bak koffie!
[![Koop me een koffie](https://www.buymeacoffee.com/assets/img/custom_images/orange_img.png)](https://www.buymeacoffee.com/itheo)