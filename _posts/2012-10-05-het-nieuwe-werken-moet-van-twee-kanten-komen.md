---
layout: post
excerpt_separator: '<!--more-->'
title: 'Het nieuwe werken, moet van twee kanten komen'
slug: 'het-nieuwe-werken-moet-van-twee-kanten-komen'
date: '2012-10-05 15:34'
publish_date: '2012-10-05 15:34'
category: ['Agile', 'Scrum']
tags: ['Agile', 'Scrum']
---
Het nieuwe werken. Iets wat al ik al lang doe. Al voor dat ik überhaupt wist
wat het nieuwe werken was deed ik het al.  
  
Ik werkte voor veel projecten al thuis. Overdag tussen de strijk door en ‘s
avonds werkte ik dan ook weer wat om iets af te krijgen. Per project zo nu en
dan naar de klant en diverse malen per week naar de zaak om bij te praten met
collega’s.  
  
In de loop van de jaren heb ik dat meer en meer uitgebreid en voor mezelf
verbeterd. Zo vond ik het niet erg om zelfs tijdens de avond / weekend en ja
op vakantie te werken.  
  
Maar zo kom je toch nooit meer los van je werk denk je dan? Nou ik ben het er
mee eens dat je wel een beetje work-A-holic moet zijn om het zo ver te laten
komen. Maar omdat ik een soort van GTD volg tijdens mijn dag hoef ik weinig te
blijven onthouden en blijft er weinig knagen. (Maar over GTD een andere keer
meer.) Dus laat ik het ook weer erg snel los “na” werktijd.  
  
Maar er is natuurlijk wel iets wat heel belangrijk is om het nieuwe werken te
laten slagen. Het moet namelijk van twee kanten komen. Als je werkgever het
nieuwe werken niet ziet zitten dan gaat het niet werken.  
  
De werkgever moet je een bepaalde vrijheid geven en bepaalde zelfstandigheid
gunnen waardoor het nieuwe werken alleen maar kan gaan lukken.  
  
Zo kan het voorkomen dat jij omdat het je beter uitkomt 2 avonden werkt
waardoor je 2 ochtenden niet op het werk bent. Als je dit goed regelt met je
collega’s en ze weten dat ze je wel overdag kunnen bellen om belangrijke
redenen dan kan dit heel goed. Maar als je werkgever bepaalde vaste werktijden
overdag heeft waarbij je aanwezig moet zijn, dan is dat een redelijk probleem.  
  
Ook met zaken zoals kloksystemen of strikte vaste werktijden gaat het nieuwe
werken niet werken. Waarschijnlijk vind je werkgever het dan geen probleem dat
je ‘s avonds of in het weekend ook werkt, maar het gaat er juist om dat je een
goede balans vindt in de werk/prive sfeer en niet dat de werkgever hier
misbruik van maakt.  
  
Overigens is met het nieuwe werken geen vrijheid blijheid maar een andere
manier van werk/prive indelen. Het kan dus heel goed zijn dat je op vakantie
elke dag een uurtje werkt tijdens de uurtjes dat de kids op bed liggen en dat
je op de zaak wat meer eigen tijd neemt om zaken te regelen voor prive dingen.  
  
Maar het kan ook zo zijn dat je overdag de stad in duikt om naar de kapper te
gaan, kleding te kopen en en dat je ‘s avonds dat document verder uitwerkt. Je
werkt niet alleen slimmer maar ook efficiënter en effectiever.  
  
Het gaat er ook niet om dat je precies gaat bijhouden dat je op precies je 8
uur gaat uitkomen per dag qua werkuren (of je 40 uur per week), nee het zal
zelfs zo zijn dat je over het algemeen meer uren draait voor de zaak, maar
omdat het zo door elkaar verweven zit merk je dat niet.  
  
Zeker in de 24 uurs maatschappij waarin we leven is het handig om het nieuwe
werken in je bedrijf te introduceren. Je zal zien dat medewerkers eerder
geneigt zijn om vaker op andere werktijden (buiten werktijden) te helpen en te
werken.  
  
Maar nogmaals, zonder werkgever die daar aan mee wilt werken komt het nieuwe
werken als je het wilt doen vaak van één kant en op een gegeven moment ga je
dat niet volhouden.  
  
Wil je meer weten over het nieuwe werken, ga dan naar
[werken20.nl](http://www.werken20.nl/wat-is-het-nieuwe-werken/) .

