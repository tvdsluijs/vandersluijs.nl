---
author: tvdsluijs
categories:
- Grumpy
comments: 'true'
date: 2009-08-27 12:57:00+00:00
dsq_thread_id:
- '5720207387'
hits:
- '689'
layout: post
permalink: /2009/08/rookmelders-waarom-s-nachts.html
title: "Rookmelders\u2026 waarom \u2018s nachts"

---
Zoals veel mensen heb ik rookmelders in huis. Een stuk of 4, volgens een familie brandweerman is dat het meest veilige.

Op de gang 1, boven in het huis 1 (bij de trappen zeg maar) en op de diverse slaap kamers 1.

Veilig dus, zou de denken. Tot nu toe nog geen brand gehad maar wel heel veel ongemak.

Zo werd ik vannacht wakker doordat er een irritant piepje af ging.

Ohhhhhhh dacht ik… weer zo’n klereding leeg. Oftewel, weer een batterij leeg van zo’n rookmelder.

Mijn eerste vraag aan rookmelder fabrikanten is of ze er in de toekomst geen timer op kunnen zetten.

Ik bedoel, het is mij nog nooit gebeurd dat een batterij overdag leeg was. Nee altijd ‘s nachts tussen 1 en 3 ofzo.

Mijn tweede vraag is, waarom ze een rood lampje gebruiken waarmee ze aangeven dat het ding werkt.

Ik bedoel, rood is in mijn ogen , stop / halt / niet goed. Groen betekent GOED !

Luister, ik heb 4 van die dingen in huis. En zie dus niet welke er leeg is. Ik zit dus tussen de 5 á 10 minuten op de gang te luisteren (om 1 uur ‘s nachts) welke er nu leeg is. 

Tussen de 5 á 10 minuten (althans zo lang lijkt het als ik net uit mijn slaap kom) omdat dat ding dus 1x in de 30 seconden een piepje geeft waarmee het laat weten dat hij leeg is.

Voordat ik met mijn slaperige kop goed hoor waar het nu eigenlijk vandaan komt zijn er dus minimaal 5 minuten verstreken.

Hup batterij er uit getrokken en terug naar bed. Wat denk je ….. 5 minuten later sta ik weer naast mijn nest. Had dus de verkeerde.

Goed, beste fabrikanten. De oplossing voor dit alles lijkt mij makkelijk.

1. Een timer er op, dus alleen tussen 18:00 en 22:00 piepen als hij bijna leeg is. 

2. Een groen knipperend lichtje er op als alles okay is met dat ding en een rood knipperend lichtje er op als hij niet werkt of wanneer de batterij bijna leeg is.

Het is zo simpel !