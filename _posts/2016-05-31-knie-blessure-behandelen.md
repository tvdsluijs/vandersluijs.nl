---
id: 2887
title: Knie blessure behandelen
date: 2016-05-31T22:02:57+00:00
author: tvdsluijs
layout: post

permalink: /knie-blessure-behandelen/


vw_enable_review:
  - "0"

dsq_thread_id:
  - "5602650458"
image: https://40enfit.resultants-e.nl/2016/05/IMG_3695-e1465815711663.jpg
categories:
  - Lifestyle
  - Training
tags:
  - gezondheid
  - workout
---
Toen ik zo&#8217;n 5 weken geleden de Wings for Life liep, zo&#8217;n 15km, kreeg ik pijn in mijn knie. Ik dacht dat het gewoon een pijntje was bij zo&#8217;n 13km dus liep gewoon door. Na 2 dagen spierpijn en knie pijn was alle pijn weg en dacht ik dat het wel los zou lopen. Toen ik bij de Strong Viking Hills Edition na 7km weer pijn in mijn knie kreeg, wist ik het&#8230;. shit dit is een knie blessure! <!--more-->

Pijn deed het, heel veel pijn! Ik begreep niet waar het vandaan kwam, ergens aan de zijkant van mijn knie, bij het rennen. Tijd om er naar te laten kijken dacht ik na de Strong Viking.

Ik belde een collega op en die verwees me door naar een goede gespecialiseerde sport fysio.

## Eerste afspraak sport fysio

De eerste afspraak bij de sport fysio verliep goed. Ik deed mijn verhaal. De sport fysio voelde aan mijn knie en had al snel het pijn punt te pakken.

Hij was niet iemand van halve maatregelen, dus echo maken. Hij liet zien waar het probleem zat. Een slijmbeurs wat geïrriteerd en ontstoken was. Of te wel een slijmbeursvliesontsteking (leuk woord voor scrabble) en dit was eenvoudig te behandelen.

Wel moest ik langs de huisarts voor een verwijsbrief want de ingreep, een kleine injectie zou een medische ingreep zijn en dat moest door een arts gebeuren. Wat de fysio ook was en hij dus kon doen maar wel dan in functie als arts.

## Knie blessure behandelen

Mijn knie blessure kon eenvoudig behandeld worden. Ik was even langs de huisarts geweest voor een doorverwijzing. Die hij in eerste instantie niet wilde geven, maar hij was met me eens dat ik nooit in zijn praktijk kwam dus &#8220;ga dan maar, blijkbaar ben je voor de rest gezond&#8221;.

Dus kon ik naar de praktijk om me te laten behandelen. De ingreep was eenvoudig, echo maken om te kijken waar het probleem zat. Het probleem was overigens al aardig geslonken, en daarna ontsmetten en een spuitje er in.

### Filmpjes van behandeling

Hieronder zie je drie Echo filmpjes van de behandeling.

  * Insteken van de naald in het slijmbeursvlies (van linksboven, schuin naar rechts onder.
  * Inspuiten van de vloeistof
  * Terugtrekken van de naald (links boven)







## Verdere behandeling

De sport fysio en behandelend arts wilde toch graag weten waar dit probleem vandaan kwam zo plots. Ik dacht zelf aan het asfalt van de Wings for life run wat ik gewoon weg niet gewent ben, maar ik moest en zou toch naar een specialist gaan.

Dus werd ik door gestuurd naar Ester, ook sport fysio, gelukkig in het zelfde gebouw. Ik mocht me uitkleden en nadat ik wat oefeningen had gedaan moest ik voorover buigen. Ze had het al snel gevonden, een blokkade in het rechter deel van mijn rug.

Dat was overigens geen nieuw nieuws voor mij. Ik weet dat daar iets zit wat niet goed is. Sinds jaren heb ik zo nu en dan een vreemde pijn in de bovenkant van mijn dijbeen, trekkend naar mijn knie en daarna naar mijn kuit. Yup, klinkt raar, maar is echt zo.

Door haar werd ik gemasseerd en gekraakt en ook pijn gedaan. Goede pijn want ik voelde het los komen. Daarna mocht ik door (ja ik hou het hele bedrijf bezig) naar de sport instructeur.

Ik kreeg een waslijst met oefeningen die ik de komende dagen moest doen, en dan natuurlijk weer terug komen.

## Oefeningen voor een knie blessure.

Het klinkt vreemd, maar een knieblessure komt vaak niet zomaar. Vaak komt deze door een verkeerde stand van je lichaam, of je moet iets vreselijks hebben (af)gescheurd tijdens een pot voetbal of zo, maar bij het hardlopen dus niet.

Het bleek dat door de blokkade in mijn rechterkant van mijn rug (rechts voor mij) mijn linker been zwak is geworden. Die moest dus getraind worden met de volgende oefeningen.

### Bill Drill

  * 15x  met een elastiek om de knieën, liggend op je zij, voeten en knie op de grond, bovenste knie uit elkaar.
  * 15x  met een elastiek om de knieën, liggend op je rug (rug recht / soort plank), voeten op de grond, knieën uit elkaar.
  * 15x  met een elastiek om de knieën, liggend op je rug (rug recht / soort plank), voeten op de grond, knie links naar buiten, knie rechts naar buiten
  * 15x  2 seconden op, 2 seconden neer met rechte rug / plank positie.
  * 1 minuut met rechte gestrekte rug / plank positie blijven liggen

### Elastiek side step

Met elastiek om de enkels:

15 stappen rechts, ene been uitstappen andere been bijhalen. Je mag niet slepen met de voeten. Dus echt stappen!

15 stappen links, ene been uitstappen andere been bijhalen. Je mag niet slepen met de voeten. Dus echt stappen

Dit 3x doen!

### Side step / stretch

15x links zijwaards  uitstappen, door knie zakken en andere been stekken.

15x rechts zijwaards  uitstappen, door knie zakken en andere been stekken.

Iedere kant 3x!

### Op 1 been staan

Knieën ligt gebogen, 1 been licht optrekken (voet van de vloer) en met ogen dicht blijven staan.

5x 15 seconden op ieder been. Geloof me, vooral de eerste paar dagen zijn een uitdaging!!!

## Andere bij oefeningen

Bovenstaande oefeningen zijn mijn hoofd oefeningen! Daarnaast mag ik nog:

op mijn rug liggen en via heupdraaingen  proberen mijn ene been langer te maken dan het andere. Dat 2x per dag 15x per been.

Daarnaast mag ik op een tennisbal of golfbal gaan zitten op 1 bil en draai bewegingen maken zodat de bil spieren los komen.

En ik heb ook een zogenaamde massage rol meegehad voor mijn bovenbenen. De peesplaten moeten losser en beter doorbloed worden. Door 3x 1 minuut op ieder been, 2x per dag te rollen komen ze los en raken deze platen beter doorbloed. (geloof me de eerste sessie doet heel veel pijn)

Als ik dit weet vol te houden, zou ik met gemak over 1,5 week de Strong Viking Water Edition moeten kunnen doen. Het zal mij benieuwen!