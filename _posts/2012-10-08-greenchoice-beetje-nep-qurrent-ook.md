---
author: tvdsluijs
categories:
- Grumpy
comments: 'true'
date: 2012-10-08 19:00:00+00:00
dsq_thread_id:
- '5700415797'
hits:
- '974'
layout: post
permalink: /2012/10/greenchoice-beetje-nep-qurrent-ook.html
title: Greenchoice beetje nep, Qurrent ook trouwens

---
Sinds een paar jaar heb ik stroom van <a href="http://www.greenchoice.nl/" target="_blank">Greenchoice</a>.

En daar ben ik tevreden over. Ik heb een prima prijs, met lekker wat korting. En geen problemen met levering of facturen of iets anders.

Gewoon goed dus.

Maar wat wat ik niet zo goed begrijp is dat een Groene Energie Leverancier niet meer doet aan groene innovaties of aan zaken om de klant te helpen te besparen.  
<a name="more"></a>Een paar jaar geleden heb ik al geopperd bij <a href="http://www.greenchoice.nl/" target="_blank">Greenchoice</a> om via een soort leen systeem over alle Nederlandse daken zonnepanelen uit te rollen.

Ze deden hier in eerste instantie niks mee en een paar jaar later kwamen ze &#8220;zelf&#8221; met het idee. Een idee wat overigens al weer een stille dood gestorven is.

Nu heb ik ze gevraagd waarom ze nog geen Slimme Energie meter / Thermostaat hebben. Zo hebben we bij <a href="http://www.essent.nl/mijn-e/e-thermostaat/" target="_blank">Essent de E-thermostaat</a>, <a href="http://toon.eneco.nl/" target="_blank">Eneco de Toon</a> en <a href="http://www.nuon.nl/energie-besparen/e-manager/" target="_blank">Nuon heeft de E-manager</a>. Maar Greenchoice heeft zelf nog niets.

Ik heb het ze gevraagd via mail, maar net zoals bij mijn zonnepanelen idee is het niet iets waar ze nu mee bezig zijn.

Ik zeg &#8220;Gemiste kans!&#8221;.

<a href="http://www.qurrent.nl/" target="_blank">Qurrent</a>, een &#8220;nieuwkomer&#8221; op het gebied van Groene Energie Leverancier heeft ook een &#8220;slimme energie meter&#8221;. Het is niet echt een thermostaat maar je kan kijken wat je waar aan verbruikt.

Qurrent zegt ook de goedkoopste energie leverancier te zijn. Ze maken namelijk geen winst op de energie ze verkopen de energie één op één door zeggen ze.

Ik zou best willen over stappen naar Qurrent maar ze zijn helemaal niet de goedkoopste. Greenchoice is voor mij namelijk nog steeds goedkoper.

Nu denkt u natuurlijk, ja maar bij Greenchoice krijg je nog extra korting. Tuurlijk maar Greenchoice maakt nog steeds winst op mijn energieverbruik, en Greenchoice gaat het echt niet onder de aankoopprijs aan mij leveren.

Dus hoe kan het dan zijn dat Greenchoice nog steeds goedkoper is dan Qurrent? Verkoopt Qurrent echt zonder winst de energie door?

Ik geloof het niet.

Binnenkort ga ik zelf maar een energie onafhankelijke slimme energie meter kopen, zoals een <a href="http://www.enymate.nl/" target="_blank">Enymate</a> ofzo en kijken of ik zelf iets kan gaan meten in huis om het energie verbruik naar beneden te krijgen.