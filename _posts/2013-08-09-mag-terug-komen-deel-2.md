---
id: 95
title: 'Mag &#39;Meneer&#39; terug komen Deel 2'
date: 2013-08-09T03:22:00+00:00
author: Theo van der Sluijs
layout: post
guid: http://vandersluijs.nl/blog/index.php/2013/08/09/mag-terug-komen-deel-2/
permalink: /2013/08/mag-terug-komen-deel-2.html
blogger_bid:
  - "7319082336334478150"
blogger_blog:
  - blog.vandersluijs.nl
blogger_id:
  - "1597479815817795532"
blogger_author:
  - g104814725400115166555
blogger_comments:
  - "0"
blogger_permalink:
  - /2013/08/mag-terug-komen-deel-2.html
hits:
  - "1218"
categories:
  - Grumpy
---
Een paar maanden geleden heb ik een <a href="https://www.vandersluijs.nl/algemeen/mag-meneer-weer-terug-komen-alstublieft/" target="_blank">blogpost</a> geschreven over het feit dat ik me groen en geel erger aan mensen die ik niet ken, mij direct door de telefoon of per mail aanspreken met : &#8220;Hallo Theo&#8221;, &#8220;Hey Theo&#8221;, &#8220;Theo, &#8230;.&#8221; enz.

Ik ken deze mensen niet, heb niet met ze op school gezeten of heb niet op voetbal met ze gezeten. Nee, deze mensen kennen geen géne en noemen mij geheel ongehinderd door wat voor opvoeding dan ook bij mijn voornaam.

En nu heb ik daar een soort van oplossing voor.  
<!--more-->Luister, ik heb er niets tegen als mensen mij theo noemen, of wanneer ze me met je, jij of jou aanspreken.

Als ik in een sportschool sta, en een sportieveling zet &#8220;Bent u met dit apparaat bezig&#8221;, dan zeg ik snel &#8220;Zeg maar Je hoor!&#8221;.

Maar als ik ofwel thuis ofwel op mijn werk gebeld wordt door een onbekende die mij ook nog eens nodig heeft omdat hij iets aan mij wil verkopen of waar ik nog maar net zaken mee doe&#8230;. dan gaan mijn nekharen recht overeind staan zodra hij Theo of Je, Jij of Jou gebruikt.

Maar ik heb er dus iets voor. Ik heb een kleine test gedaan bij onbekende nummers, of bij onbekende namen bij doorschakelen binnen mijn werk.

Ik neem dan de telefoon op met &#8220;Goedemiddag, met van der Sluijs&#8221;. Iedereen, maar dan ook iedereen hoor je aan de andere kant denken&#8230;. shit geen voornaam&#8230;.. korte pauze &#8230;.. &#8220;Goedemiddag meneer van der Sluijs&#8221;.

Als ik mijn voornaam dus zeg: &#8220;Goedemidag, met Theo van der Sluijs&#8221;, ja hoor &#8230;. &#8220;Hallo Theo, &#8230;&#8230;&#8221;.

Ik heb het nog anders meegemaakt ook. De hele tijd hield de persoon het netjes vol om mij constant &#8220;Meneer&#8221; / &#8220;Meneer van der Sluijs&#8221; te noemen, tot hij mijn email adres nodig had. Ik : &#8220;Mijn email adres, ja dat is theo.vandersluijs@bedrijfsnaam.nl&#8221;, en daar ding het fout!

Gelijk ging de andere kant van de telefoon over op mijn voornaam. &#8220;Nou bedankt Theo voor je email adres, heb je nog vragen?&#8221;.

Damn!!

Grappend zeiden mijn collega&#8217;s dat ik dan maar het email adres &#8220;**deheer.vandersluijs@bedrijfsnaam.nl**&#8221; moest aanvragen bij systeem beheer. Ja ja leuk leuk!!!

In email doe ik eigenlijk het zelfde, echter dan achter af. Omdat mijn voornaam op mijn kaartjes staat en dus ook in mijn email adres, beginnen de mailtjes gelijk met &#8220;Hallo Theo,&#8221; / &#8220;Beste Theo,&#8221;.

Als ik terug mail gaan mijn mailtjes over op dit :

> Geachte heer Achternaam,
> 
> Ik heb mijn collega de heer Achternaam gevraagd om een afspraak met U in te plannen. Daarnaast heb ik de heer Achternaam van Bedrijf X gevraagd om U te bellen.
> 
> Hopende u zo voldoende te hebben geïnformeerd.
> 
> Met vriendelijke Groet
> 
> Theo van der Sluijs

Het duurt een mailtje of twee á drie en dan hebben ze het door. Oei&#8230;. duurt lang hé! Maar de persoon in kwestie gaat dan direct ook alle andere mensen bij ons in het bedrijf met Uw en U en meneer aanspreken.

Nogmaals, als ik iemand de hand heb geschud, heb gezien en in de ogen heb gekeken, wijntje gedronken of bittergarnituurtje heb gegeten, dan ben ik er redelijk makkelijk in. Maar als ik je niet ken en je wilt wat van me&#8230;. doe dan alsof je bent opgevoed door je ouders en zeg Meneer en U!

Zo behandel ik mijn klanten ook! Ik merk dat mijn klanten dit waarderen en dan bereik je veel meer!