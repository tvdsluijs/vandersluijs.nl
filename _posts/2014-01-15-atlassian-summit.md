---
layout: post
excerpt_separator: <!--more-->
title: 'Atlassian Summit 2013 Dag 2'
slug: 'atlassian-summit'
date: '2014-01-15 12:10'
publish_date: '2014-01-15 12:10'
category: ['Jira', 'Atlassian', 'Development']
tags: ['Jira', 'Atlassian', 'Development']
---
### Ontbijt

Tijdens het verorberen van het geweldige ontbijt gesproken met twee personen
die werkte bij een bedrijf die meerdere vestigingen hadden (ook in Amsterdam
en japan ). Ze waren erg onder de indruk hoe wij werkten en aan het uitbreiden
waren in Europa en dat (in hun ogen) zo’n klein bedrijf zo hard kon groeien.
Verder wisten ze me te vertellen dat we echt in het rotste deel van San
Francisco zaten.

Nou dat had ik zelf ook wel gemerkt. Echt iedere 100 meter wel een zwerver.
Overigens vertelde de manager van het hotel me gisterenavond dat ik echt gek
was om ‘s avonds naar Best Buy te lopen in mijn eentje omdat die dus op de
rand van een Gang’s gebied ligt. Of ik dat aub niet meer wilde doen. Overdag
blijkt het daar al gevaarlijk te zijn.

Been there, done that and survived it! :-)

### Keynote

Rond 9 uur begon de dag pas echt met de keynotes van de founders van Atlassian
(Scott Farquhar & Mike Cannon-Brookes)  
  
Je kan de keynotes online zien dus daar zal ik niet al te veel over vertellen.  
  
[http://fora.tv/2013/10/02/Atlassian _Summit_
2013_Keynote](http://fora.tv/2013/10/02/Atlassian_Summit_2013_Keynote)

Kijk ook eens de Keynote van 2012 erg goed in elkaar gezet.  
<http://youtu.be/CT8PgIhrKTs>  
<http://youtu.be/1zN1JDFjDuo>  
  
Keynotes zijn echt leuk om naar te kijken, ben benieuwd of Bax ook ooit nog zo
groot wordt dat onze CEO’s dat gaan doen :)

### Sessie 1

#### True Git: The Great Migration

Deze sessie ging er vooral over hoe svn naar git te migreren en daarbij de svn
geschiedenis te houden. Natuurlijk in combinatie met Stash. Door Stefan
Saasen.<http://stefan.saasen.me/>

Wat me vooral op viel is hoe eenvoudig het was om svn te migreren naar git en
dat de developers dan gewoon door konden werken op SVN omdat Git zichzelf
bijwerkt tot het punt dat je echt om wilt.  
  
Vandaag heb ik weer met heel veel mensen gesproken die ook de beurs bezochten.  
  
Wat me opviel is dat ze enigszins verbaasd waren over het feit dat ik helemaal
uit Nederland kwam om er hier bij te zijn. Maar ze vonden het ook enorm leuk.
Met hoe meer personen ik praat, des te meer wordt het me duidelijk wat we een
hele hele hele kleine partij zijn die de Atlassian Summit bezoeken.  
  
De meeste bezoeker werken bij bedrijven met 200 developers of meer. En dan
zitten er bijvoorbeeld 90 in India, 100 in Tsjechië en de rest in de States.
Ze hebben overigens allemaal problemen met het verkrijgen van personeel, maar
zo erg als in Nederland hadden de meeste nog niet gehoord. (behalve dan 1
bedrijf dat ook gesitueerd was in Amsterdam, naast nog 3 vestigingen in de
States.)  
  
Deze bedrijven krijgen (buiten Amsterdam) zo’n 10 tot 15 sollicitaties per
week, en in india zijn dat er zo’n 1500 per maand, waar natuurlijk heel veel
troep bij zit.  
  
Het opzetten van een Development team was volgens een bezoeker een lang
traject van maanden, maar nu werkt het prima.  
  
Maar ik heb ook met iemand uit China staan praten en die vertelde dat ze
genoeg mensen hadden. Hij begon toen te lachen en zei dat dit een algemeen
probleem was in China

Kijk ook even naar :<https://www.atlassian.com/git/>

### Lunch!

Tijdens de lunch heb ik ook wat nieuws geleerd! Laat je in America niet
verrassen met een IJsje. Ik liet me dus wel verrassen en wat kreeg ik…. een
ijsje met chilipepers. Eerst lekker koud en daarna alsof je tong op de BBQ
ligt.

Overigens waren alle bezoekers ingedeeld in 1 van de 5 teams en kon je punten
verdienen met het twitteren van berichten en bij het bezoeken van sponsors of
Atlassian tafels. Nu wist ik van gisteren dat er GiGa rijen stonden voor alle
foodtrucks. Maar omdat Team Zeus (waar ik dus in zit) de eerst ronde gewonnen
had kregen we een Speed Queue en stond ik dus zo overal vooraan!

### Sessie 2

#### Cultivating Content: Designing Wiki Solutions That Scale

Het was geen goede presentatie over confluence. De sheets zagen er leuk uit,
maar de presentatrice las gewoon alles op van een A4-tje. Erg gênant als ze
zegt “Everybody put up your hand if this this or this” en ze dan gewoon
doorleest en niet eens op kijkt of er een opmerking over maakt.

Maar ik heb er toch 1 ding van geleerd! Configureer Google Analytics op
Confluence zodat je kan zien hoeveel personen de pagina’s lezen. Misschien nog
een beetje overkill voor onze organisatie, maar ja…. wij zijn de dwerg hier
bij de goliath bedrijven.

### Sessie 3

#### Panel: Keys to a Collaborative Company Culture

Het ging over de culturen en samenwerking binnen 4 grote bedrijven die zeer
open minded zijn.  
  
Jim O’Neill van HubSpot gaf aan dat medewerkers binnen hun bedrijf GÉÉN
vakantiedagen hebben. Nou dat is schrikken zal je denken, maar ze hebben dus
GÉÉN vast aantal vakantiedagen. Het mooie daarvan is dat ze ook niet op kunnen
raken! Oftewel, als jij vakantie wilt dan neem je gewoon vakantie! Bij navraag
binnen de groep luisteraars bleken er zo’n 10 tussen te zitten die dit hebben.
Ook gaven ze aan dat ze hun medewerkers vrijheid laten bij of ze thuis of bij
het bedrijf werken.  
  
Mike (Atlassian) gaf aan dat ze iedere medewerker uit hun Comfort zone willen
halen door ze dingen te laten doen (als fun) die ze normaal niet zouden doen.
Bijvoorbeeld met een parachute van een gebouw laten springen. Hierdoor praten
ze nog heel lang na met vrienden over wat voor gave dingen ze doen, en hopen
hiermee nog meer goede ontwikkelaars binnen te kunnen halen.  
  
Daarnaast is het belangrijk dat de nieuwe medewerker iets nieuws meeneemt qua
cultuur dus dat ze daar ook de mensen op uitzoeken.  
  
Patti Chat van Intridea wil liever geen regels hebben, maar proberen om
medewerkers zover te krijgen dat ze liever hun collega’s helpen / aan het
project werken dan dat ze niets doen. Ze wil niet iemand op zijn donder geven
omdat hij te laat is. Ze geeft medewerkers alle vrijheid en iedere medewerker
is voor meer dan 100% dedicated om het bedrijf zo goed mogelijk te helpen.  
  
Hebben ze wel eens iemand moeten ontslaan omdat ze er een potje van maakte? Ja
zo’n 10 tot 15% kan deze vrijheid niet aan, maar die willen ze dan ook niet in
het bedrijf hebben omdat deze personen hun collega’s niet helpen en je er dus
eigenlijk niets aan hebt. (je bent beter af zonder ook al waren deze personen
bijzonder getalenteerd)  
  
Overigens is Jim O’Neill ook Development Manager en hij gaf aan ook nog steeds
code te schrijven. Hij zei ook dat hij dat eigenlijk niet meer zou moeten
doen, maar hij doet het nog steeds. Hij zei “I really should stop doing that
!”

### Sessie 4

#### Flying at the Speed of Git

Algemeen verhaal over Git en Stash. Goede presentatie als je niets weet over
smash en of git en het migreren vanuit SVN, maar niet echt diepgaand.  
  
(jammer, had er meer van verwacht en had dus beter een andere sessie kunnen
kiezen.)

### Sessie 5

#### Dev Tools State of the Union

Tijdens deze sessie is het mij eigenlijk nog onduidelijker geworden waarom er
Stash en Bitbucket is. Qua functionaliteit is het volgens mij exact het zelfde
(soms ziet het er anders uit, maar het kan het zelfde). Ook connectie met
sourcetree en jira kan prima.

Alleen is het bij Stash mogelijk om direct vanuit het jira ticket af te
branchen. Dat alleen al zou voor mij een overstap betekenen van BitBucket naar
Stash! Dat maakt het zo veel makkelijker, ook het terug mergen (pullen) is
super!! Geen idee waarom we dan nog Gitflow zouden gebruiken.  
  
Een atlassian medewerker vertelde me ook dat Gitflow heel handig is als je
geen Stash hebt, maar de combinatie Stash en Jira maakt GitFlow redelijk
obsolete!  
  
Stash kost overigens 10 dollar voor 10 users en Bitbucket is gratis tot 5
gebruikers.  
  
Er komt ook nog een video aan waarin alles wordt gecombineerd.

### In Between breaks!

Tijdens de korte breaks tussen alle sessies ben ik bij diverse Atlassian info
tafels gegaan om informatie te krijgen over vragen die wij als dev-teams
hebben.

#### Tafel 1: Hipchat

De eerste tafel waar ik mijn vragen heb gesteld was bij de Hipchat tafel. Mijn
vraag was, waarom Hipchat en geen Hangouts? Om eerlijk te zeggen heb ik geen
bevredigend antwoord gekregen. Ja tuurlijk je kon jira en confluence er mee
gebruiken. Je kon eigen chat kamers maken en je had (en dat was echt een groot
voordeel) oneindige geschiedenis dat je kon terug vragen.  
  
Echter toen ik vroeg of ik video- en/of gesproken chats ook kon opvragen kon
dat niet. Te groot probleem met privacy enz. Ze wisten niet goed hoe ze dit
moesten oplossen omdat het dus zou kunnen zijn dat iemand het niet wilde.  
  
Toen ik zei dat je dat toch kon oplossen door iedere gebruiker binnen de chat
een knop te geven waarmee hij/zij kon aangeven dat het opgenomen mocht worden.
En dat als niet iedereen goedkeuring had gegeven dat het dan niet opgenomen
zou worden. De Atlassian medewerker ging mijn idee gelijk opschrijven om te
gaan bespreken met het Hipchat team.  
  
Damn, dit idee had ik beter kunnen patenteren voordat ik het vertelde tegen
Atlassian.  
  
Efin, ik voorzie nog niet dat we van Hangouts gaan overstappen naar Hipchat.

#### Tafel 2: Stash / Bitbucket

Hier wilde ik de vraag stellen: Waarom Stash of waarom Bitbucket. Grappig bij
deze vraag was dat Stash aan de ene kant stond van de tafel en bitbucket aan
de andere kant. Tijd om de knuppel in het hoenderhok te gooien.  
  
Aan de kant van Bitbucket vroeg ik : Why Stash and not Bitbucket?  
Aan de kant van Stash vroeg ik : Why Bitbucket and not Stash?  
  
Beide heren moesten erg lachen toen ik dit vroeg, maar antwoorden me daarna
beide het zelfde. De verschillen tussen Bitbucket en Stash worden steeds
kleiner. Één van de belangrijkste verschillen is natuurlijk dat Bitbucket tot
5 personen gratis is. Daarnaast is Bitbucket in “The Cloud” en zou het (dat is
het niet, maar zou!) onveilig kunnen zijn omdat het dus in The Cloud
(“openbaar”) staat.  
  
Stash draait op je eigen server en daar kan dus ook niet iedereen bij.

#### Tafel 3: Confluence

De derde tafel waarbij ik mijn vragen heb gesteld was bij de Confluence tafel.
Natuurlijk wilde ik de gouden regel weten om een goede Space op te zetten, die
niet te weinig, niet te veel informatie zou bevatten om een dev team
getriggerd te laten zijn om confluence te blijven gebruiken en dat ze niet
verzuipen in de informatie.  
  
Je snapt het al…. helaas bestaat er geen gouden regel. Soms als de space te
groot wordt kan je hem beter opdelen in kleinere spaces.  
  
Mijn tweede vraag ging over het delen van pagina’s over meerdere Spaces. Het
antwoord was dat er daarvoor inline pages waren (soort iframe). Ja, zei ik,
maar dat werkt niet goed als je er dynamische content op hebt staan. Daar was
hij het wel mee eens.  
  
Dus ik vertelde mijn idee om pagina’s niet te kopiëren tussen de spaces maar
om een soort van virtual link te maken zodat het lijkt dat de pagina onder het
space item zou vallen maar dus niet echt. De gebruiker ziet dat echter niet en
denkt bij het lezen of zoeken in de space dat de pagina gewoon bij de space
hoort.  
  
Je snapt…. ook dit idee werd opgeschreven. Dan weet je alvast wat er in
Confluence 5.4 komt :-)

#### 50 sponsor tafels

Morgen ga ik nog langs wat sponsor tafels. Ik heb gezien dat de bouwers van de
software die we willen gebruiken boven op Confluence hier ook staan. En zo
zijn er nog een aantal bedrijven die redelijk goede plugins hebben.

### Einde van de dag, Let’s Party!

Deze dag eindigt met een Atlassian feest op het dak van het AMC / Metreon
gebouw.

En ik kan je zeggen als een bedrijf zoals Atlassian een feestje geeft dan heb
je ook echt een Mega Feest!!

Er waren een stuk of 5 bar’s geopend om je te voorzien van cola tot en met
exotische mixed drinks.

Iedere 5 meter viel je wel over een buffet waarbij ieder buffet andere
gerechten hadden.

Er was een of andere DJ ingevlogen, ze hadden allerlei games (om per team je
punten aantal te verhogen) en dat allemaal op het dak van het Metreon gebouw.

Maar ik heb ook deze avond zeer interessante gesprekken gevoerd. Met
bijvoorbeeld een Developer uit Belarus (ik had nog nooit van dat land gehoord
maar bleek gewoon Wit-Rusland te zijn :-} ). Hij werkte bij een bedrijf dat
Games ontwikkelde. Ze werkten er met 2500 man, hadden 400 ontwikkelaars en 60
miljoen spelers!!!!

Ook heb ik nog gesprekken gehad met 2 medewerkers van Atlassian. Één was Team
Lead bij BitBucket. Ik vroeg hem of BitBucket en Stash niet in één zouden gaan
vloeien. Hij hoopte het niet, maar hij gaf me wel gelijk dat BitBucket en
Stash erg aan elkaar gewaagd waren. Ze probeerden steeds elkaar af te troeven
met nieuwe functionaliteit of bouwde functionaliteit van elkaar na. Hij vroeg
mij ook wat ik deed en waar ik werkte. Toen ik vertelde dat onze turnover dit
jaar zo’n 65 miljoen dollar zou kunnen gaan zijn. Zat hij me met verbaasde
ogen aan te kijken en vroeg zich af hoe ik dat in godsnaam geregeld kreeg met
slechts 10 developers.

Rond een uurtje of 11(PM) ben ik richting het Hotel gegaan, want tja… morgen
om 8 uur begint Dag 3 !

