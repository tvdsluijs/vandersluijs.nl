---
author: tvdsluijs
categories:
- Tech
comments: 'true'
date: 2008-07-01 00:31:00+00:00
dsq_thread_id:
- '5725492944'
hits:
- '1231'
layout: post
permalink: /2008/07/negatieven-inscannen-met-canon-mp-970.html
title: Negatieven inscannen met Canon MP 970

---
Sinds een paar maanden heb ik een nieuwe Multifunctional van Canon.

Om eerlijk te zeggen zweerde ik bij HP printers, maar nadat de laatste printer (multifunctional) het toch wel een beetje liet afweten, en de installatie pakketten steeds groter werden van HP (hebben ze er heel Quake in zitten ofzo) was ik HP wel een beetje zat.

Daarnaast wilde ik een nieuwe multifunctional met Netwerk optie.

Dat werd dus een Canon.

En het werd een Canon MP970 wel te verstaan.

Kenmerken

Randloze foto’s van 10 x 15 cm met een afdrukresolutie tot 9600 x 2400 dpi* in 35 seconden.  
(Film)scan van 4800 dpi, adapter voor dia’s/film van 35 mm  
Zeven gescheiden inkttanks  
Afdrukken vanaf pc, geheugenkaart en digitale camera  
Afdrukken op cd en dvd  
TFT-kleurenscherm van 8,8 cm  
Easy-Scroll Wheel  
Netwerken via Ethernet   
Ik kocht deze dus om 3 redenen

1. Netwerk geschikt  
2. Negatieven inscannen mogelijk  
3. Goede afdruk kwaliteit van foto’s  
4. Gescheiden inkttanks.

Maar daar gaat dit stuk niet over. Dit stuk gaat over Negatief scannen.

Dit gaat heel eenvoudig met de Canon MP970. Je haalt het witte deel uit de klep en daaronder zit een negatief houder die je er uit kan halen.

Het witte deel van de deksel hou je er uit zodat er een witte langwerpige lamp te voorschijn komt.

Met de software van canon gaat het scannen heel makkelijk.

Ik doe het scannen van negatieven op 1200 DPI. Dat is voor mij voldoende. Natuurlijk kan je op 2400 of 3600 of zelfs in de 4000 DPI gebruiken. Maar bedenk wel dat het scanproces dan heeeeeeeeeeeeeel lang gaat duren.

Scannen op 1200 DPI geeft een foto van ± 1644&#215;1092. Voor normale 15&#215;13 foto’s prima te doen. Zelfs nog wel te doen op A4, maar is geen super kwaliteit.

1200 DPI geeft ongeveer een bestand van een half MB ofwel ± 500KB.

Wil je op 4400 DPI scannen dan levert dat een bestand op van ± 22MB, overigens duurt scannen op 2400 DPT 2x zo lang.

Scannen op 1200 DPI duurt voor 4 foto’s op een negatief ongeveer 4 minuten. (2400 DPI duurt 10 minuten) Je bent dus zo ongeveer 1 minuut per beeldje bezig. En dan heb ik het nog niet over het recht zetten, op juiste tijd zetten, het categoriseren en eventueel bij(photo)shoppen van je foto’s.

Overigens kan je negatieven ook in laten scannen, bijvoorbeeld bij scancare, kost je 10 cent per foto. Ik heb al zo’n 1500 foto’s gescant dat zou me dus 150 euro hebben gekost.

Tja, op zich is de prijs per foto omgerekent naar een uurtarief niet zo heel veel. Ik heb al aardig wat uurtjes er in zitten, maar voor mij is het een beetje hobby en daarnaast kan ik gewoon andere dingen doen, zoals dit berichtje typen.

Overigens zit er 1 heel groot nadeel aan de canon software, zodra hij gaat scannen of naar het volgende beeldje gaat of iets anders te melden heeft komt hij als popup boven alle andere schermen uit. Dat is dus knap irritant want als ik zoals nu aan het typen ben dan springt hij steeds automatisch naar dat andere scherm. Hopelijk halen ze er dat nog uit in de volgende versie.

Al met al gaat het scannen met deze canon mp970 heel goed en makkelijk. De foto’s zijn mooi helder, maar nabewerking zal je altijd moeten doen, al ik het maar het juist zetten van de datum van het bestand en in de Exif.